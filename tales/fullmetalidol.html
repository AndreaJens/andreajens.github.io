<HTML>
<head>
  <title>Full Metal Idol (2017)</title>
  <link rel="shortcut icon" type="image/x-icon" href="../assets/images/favicon.png">
  <meta name="twitter:card" content="summary">
  <meta property="og:title" content="Lo scrigno di Andrea">
  <meta property="og:image" content="https://andreajens.github.io/assets/images/logoBW.png" />
  <meta property="og:description" content="Racconti: Full Metal Idol (2017, completo)">
  <meta property="og:url" content="https://andreajens.github.io" />
  <script charset="utf-8" src="../extra_ui_elems.js"></script>
</head>
<BODY>
<link rel="stylesheet" type="text/css" href="../styles.css" media="screen" />

<script>
   addTopBar('../');
</script>
<script>
   addBottomBar('Full Metal Idol (2017)');
</script>
<div class="container">
<header>
</header>
<main>
<h1>Full Metal Idol (2017)</h1>

<div class="quote-container">
  <div class="image">
	<img src="../assets/images/favicon.png" alt="AJLogo">
  </div>
  <div class="text-container">
    <p><em>Hatsune Miku, ma con un fucile e mandata al fronto come unit&agrave; speciale. Non credo di poter spiegare meglio la figura di Celeste Ayami, la Full Metal Idol del titolo. Un racconto breve, probabilmente l'ultimo racconto completo che ho scritto in Italiano, prima di passare alla lingua di Albione. Non &egrave; esattamente un capolavoro e non &egrave; memorabile come Zener o Storia di una Creatura da Incubo, per me, ma l'idea di avere una vocaloid che canta canzoni pop dopo aver centrato un headshot ha uncerto charme.</em></p>
  </div>
</div>
<hr>
<BODY LANG="it-IT" DIR="LTR">
<H1 CLASS="western">Full Metal Idol</H1>
<P>La cosa che mi innervosisce di pi&ugrave; &egrave; il silenzio.
S&igrave;, quello stramaledetto silenzio che precede la tempesta,
quello che ti si appiccica ai vestiti, che rimane l&igrave;, a
guardarti con un sorriso sornione. Un silenzio osceno, di quelli che
ti lasciano sola con te stessa, ad ascoltare il battito del tuo
cuore, il ritmo indiavolato del tuo respiro.</P>
<P>Appoggio la nuca alla cassa di legno, chiudo gli occhi, conto i
battiti a mente. Ottanta, novanta al minuto. Non male, ma neanche
troppo bene. Scosto i capelli, mi sono d'intralcio. Dovrei tagliarli,
<I>vorrei</I> tagliarli. Peccato non poterlo fare... ma pazienza, ci
sono abituata.</P>
<P>Una folata di vento, un cumulo di polvere e terriccio sollevata
dal maestrale. Inforco gli occhiali, stringo i denti. Un cenno
dall'altro lato del magazzino. &Egrave; il tenente, lo riconosco dai
led azzurri sul casco. Fa segno con la mano, rispondo con il capo,
sollevo la mascherina.</P>
<P>La nube scura si placa, liberando la visuale. Decine di casse e
container dismessi. <I>Maersk</I> c'&egrave; scritto. Non ho idea di
cosa significhi, ma non &egrave; la prima volta che lo vedo.
Quand'ero bambina, mio nonno mi portava a vedere le navi merci
attraccare, le gru che scaricavano il loro prezioso carico, posandolo
delicatamente a terra, con lo stridio allegro dei gabbiani in
sottofondo. Mi manca, il nonno. Avrei voluto poterlo salutare ancora
una volta.</P>
<P>Accarezzo il caricatore, osservo l'indicatore sul lato.
Completamente pieno, bene.</P>
<P>Il tenente unisce l'indice e il medio, fa cenno di muoversi, di
lasciare la copertura. Un soldato alla mia sinistra si alza, i led
rossi sul casco simili a bagliori d'inferno. Afferro la sua manica,
li faccio capire di tornare seduto. Lui si irrigidisce, si volta
verso di me, come per dirmi qualcosa. 
</P>
<P>Ed &egrave; l&igrave; che il silenzio si infrange.</P>
<P>Avete mai visto una testa esplodere? Quando siete nel buio della
vostra camera, a giocare ad uno sparatutto in prima persona o a
guardare un film di guerra, non immaginereste mai cosa pu&ograve;
fare un proiettile sparato da un cecchino. La scatola cranica si apre
come un fiore, sprizzando materia cerebrale da ogni dove, in una
macabra fontana scarlatta.</P>
<P>I led rossi brillano ancora per un attimo, mentre il corpo si
accascia a terra al mio fianco. Trattengo un conato di vomito,
l'ennesimo, imbraccio l'AK-47, tolgo la sicura. Dall'altro lato del
corridoio si scatena il pandemonio. Il silenzio, il mio tanto odiato
silenzio, &egrave; stato sostituito da un ritmo incessante, il piombo
che si conficca nel terriccio arido, sollevando polvere e detriti. Il
tenente risponde al fuoco, la luce azzurra dei fari marca la sua
posizione, mi da coraggio. Un'altra testa salta in aria, a pochi
metri da me, altri led rossi che si spengono. Alzo lo sguardo, chiudo
e riapro la palpebra tre volte, attivo lo ScanMan, analizzo il piano
superiore in cerca di fonti di calore, senza abbandonare la mia
postazione. All'improvviso, lo vedo, il figlio di puttana.</P>
<P>Lascio la sicurezza della cassa, mi lancio dietro una colonna,
seguita da due soldati. L'unit&agrave; del tenente avanza a fatica,
centimetro dopo centimetro. Corro a lato del cortile, io e gli altri
ci copriamo a vicenda, passando da colonna a colonna, protetti dal
calcestruzzo.</P>
<P>Un'altra testa. Quello stronzo si sta dando da fare. Digrigno i
denti, prendo posizione. Ce l'ho in pugno, non ci ha visto arrivare.
Era troppo distratto dal tenente, il pivello. Eccolo che prende la
mira, che punta ai led azzurri, dopo aver cambiato caricatore.
L'indice accarezza il grilletto, probabilmente si aspetta di fare il
colpo grosso, ammazzando il tenente. Se glielo chiedessimo, potrebbe
spiegarci per quale motivo combatte, se prova gusto ad uccidere o lo
fa solo per non essere ucciso a sua volta. Beh, non lo sapr&ograve;
mai. 
</P>
<P>Tempo di premere il mio di grilletto e il novellino si accascia,
crivellato dai colpi di mitragliatore. Prendo possesso del suo
fucile, mi sdraio a terra, protetta dai miei commilitoni, scosto le
mie trecce, evito che i capelli mi ostruiscano la visuale. Prima che
gli altri cecchini possano accorgersene, li ho gi&agrave; nel mirino.
<I>Bang. Bang. Bang.</I> Tre colpi, tre centri. Niente pi&ugrave;
fuoco di copertura.</P>
<P>Sotto, si scatena il putiferio. Il nemico &egrave; in rotta, si
ritira, passo dopo passo. I nostri cecchini prendono il controllo
della zona, fanno piazza pulita dei soldati. il tenente mi rivolge un
cenno di assenso, rispondo con un pollice alzato.</P>
<P>Osservo, dalla postazione che ho guadagnato. Le armature bianche
scintillanti sono ormai tinte di rosso e nero, i superstiti fuggono a
gambe levate. Alcuni tentano di tenere la posizione, ma la maggior
parte si d&agrave; alla fuga disordinata. I pochi rimasti sono
circondati, <I>arrendetevi </I><SPAN STYLE="font-style: normal">dice
loro il tenente. Ma &egrave; inutile, lo sappiamo gi&agrave;. Finir&agrave;
come ogni volta. Con fiumi di porpora, capsule esplosive nei denti.</SPAN></P>
<P STYLE="font-style: normal">Piuttosto che farsi catturare, si fanno
saltare in aria la faccia. E, come ogni volta, ho ragione. Il tenente
e gli altri ragazzi dovranno ripulire un gran bel casino.</P>
<P STYLE="font-style: normal">Ora &egrave; tempo di mettere su il
solito teatrino. Sollevo gli occhiali, abbasso la mascherina, lascio
che i miei lunghi capelli verdi oscillino al vento. Un soldato mi
passa un megafono. Mi ripulisco la fronte dalla polvere, apro le
cerniere della mia divisa, mostrando porzioni del mio intimo bianco.
Alzo il megafono al cielo, di fronte ad una folla festante.</P>
<P STYLE="font-style: normal">&ldquo;Signori, 0K-7 &egrave; nostra!&rdquo;</P>
<P STYLE="font-style: normal">Un coro festante di applausi, il
tenente si toglie il casco, rivelando una folta chioma biondo cenere.
I nostri occhi si incontrano per un lungo istante, un leggero rossore
tinge le mie gote. Ricaccio i sentimenti nel profondo, lo show &egrave;
iniziato.</P>
<P STYLE="font-style: normal">&ldquo;Abbiamo vinto al prezzo di molte
vite umane. Fratelli, sorelle, amici, compagni. Non possiamo
dimenticarli. Mai potremo! Mai e poi mai!&rdquo;</P>
<P STYLE="font-style: normal">Un altro scroscio di applausi, i miei
commilitoni si rilassano, alcuni si lasciano cadere a terra. Altri,
si chinano sui cadaveri.</P>
<P>&ldquo;<SPAN STYLE="font-style: normal">&Egrave; a loro che dedico
la mia canzone, </SPAN><I>Lullaby for you</I><SPAN STYLE="font-style: normal">!
Che le mie parole possano accompagnarli verso un mondo migliore,
libero da questa inutile, insulsa guerra che siamo costretti a
combattere!&rdquo;</SPAN></P>
<P STYLE="font-style: normal">Di fronte alla folla in delirio, getto
via la giacca della divisa e incomincio a cantare per gli eroi del
nostro reggimento... e per il mio amore segreto.</P>
<P STYLE="font-style: normal">Il mio nome &egrave; Celeste Ayami. 
</P>
<P STYLE="font-style: normal">Sono una Full Metal Idol.</P>
<H1 CLASS="western">Fine</H1>
<BR>
<BR>
</div>
</BODY>
</HTML>