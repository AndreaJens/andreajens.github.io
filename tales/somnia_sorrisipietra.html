<HTML>
<head>
  <title>Somnia - Sorrisi di Pietra (2014)</title>
  <link rel="shortcut icon" type="image/x-icon" href="../assets/images/favicon.png">
  <meta name="twitter:card" content="summary">
  <meta property="og:title" content="Lo scrigno di Andrea">
  <meta property="og:image" content="https://andreajens.github.io/assets/images/logoBW.png" />
  <meta property="og:description" content="Fan fiction: Somnia - Sorrisi di Pietra (2014)">
  <meta property="og:url" content="https://andreajens.github.io" />
  <script charset="utf-8" src="../extra_ui_elems.js"></script>
</head>
<BODY>
<link rel="stylesheet" type="text/css" href="../styles.css" media="screen" />

<script>
   addTopBar('../');
</script>
<script>
   addBottomBar('Somnia - Sorrisi di Pietra (2014)');
</script>
<div class="container">
<header>
</header>
<main>
<h1>Somnia - Sorrisi di Pietra (2014)</h1>

<div class="quote-container">
  <div class="image">
	<img src="../assets/images/favicon.png" alt="AJLogo">
  </div>
  <div class="text-container">
    <p><em>"Somnia - Artefici di Sogni" &egrave; una serie di fumetti creata da Federica di Meo e Liza E. Anzen. All'epoca, ne andavo matto, tanto da scrivere ben cinque racconti fan fiction ambientati nel loro universo. Me ne ero quasi dimenticato, ma sono riuscito a trovarli in mezzo ai miei polverosi archivi digitali. Questo racconto &egrave; incentrato sulla figura della Bocca, uno dei miei antagonisti preferiti della prima serie, andato incontro ad un tragico destino dopo essersi redento - tutto per colpa della sua sete di conoscenza. La storia si svolge alcuni mesi o anni dopo la "morte" della Bocca e ha come protagnoista una bambina curiosa...</em></p>
  </div>
</div>
<hr>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Jill!
Torna indietro! &Egrave; pericoloso!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Una
linguaccia ad occhi chiusi, pernacchie gratuite.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Non
ti sento, Kein! Non ti sento!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Scema!
Scendi subito da l&igrave;!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Due
bimbe in strada, giocano a rincorrersi. Kein ha i capelli biondi,
lunghi, gli occhi di un colore azzurro intenso. Si &egrave;
trasferita da poco, con tutta la famiglia. Ha un fratello gemello,
Klein &ndash; nome simile, mentalit&agrave; opposta &ndash; ma ora &egrave;
dagli zii. Jill &egrave; la vicina di casa, i suoi genitori non sono
ricchi, non hanno il conto in banca dei coniugi Licht. Per&ograve;
vogliono bene alla loro piccola, le dedicano tempo e passione. Kein &egrave;
un po' invidiosa di Jill, invidiosa del suo modo di fare, della sua
spontaneit&agrave;. Ed &egrave; per questo che la frequenta, per
ricevere di riflesso ci&ograve; che non ha. Jill ridacchia sotto i
boccoli castani, li arriccia mentre &egrave; seduta sul muro della
villa. Secoli prima, l&igrave; viveva una famiglia borghese nota nel
circondario per l'attivit&agrave; imprenditoriale e l'abilit&agrave;
nel commercio &ndash; famigerata perch&eacute; si diceva che in
realt&agrave; i suoi membri praticassero il ladrocinio. Un giorno,
improvvisamente, erano scomparsi, lasciando il vuoto al loro posto. </FONT>
</P>
<P ALIGN=JUSTIFY STYLE="margin-bottom: 0cm; font-weight: normal"><FONT>Gli
abitanti del quartiere se ne tenevano alla larga, specie da quando
alcuni movimenti erano stati scorti al suo interno: luci accese
durante la notte, rumori di porte sbattute e via dicendo.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Jill!
Se entri l&agrave; dentro e ti fai male, nessuno verr&agrave; a
prenderti! Vieni da me, forza!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Jill
sgambetta un po' sul limitare del muro, lasciando cadere le sue
scarpe sgualcite. Osserva divertita i capricci di Kein, la sua aria
inquisitiva. Hanno dodici anni in due e l'ingenuit&agrave; di chi non
ha ancora conosciuto il mondo.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Kein,
aspettami l&igrave;! Giuro che tra dieci minuti sono qui di nuovo,
okay? Ieri ho visto una cosa dalla finestra e voglio essere sicura
che sia quello che penso!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Che
cosa hai visto? Dai, dimmelo! Sono curiosa!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Una
statua, Ke! Una bella statua levigata!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Jill
solleva la mano, punta la finestra della villa diroccata.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Era
lass&ugrave;, guardava fuori, verso di me!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>E
vuoi andare a vedere se c'&egrave; davvero?!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Un
cenno d'assenso del capo, un solo cenno prima di gettarsi dall'altro
lato della recinzione.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT>Jill!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT>Ma
Jill non ascolta. &Egrave; gi&agrave; nel giardino della villa.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><BR>
</P>
<P ALIGN=CENTER STYLE="margin-bottom: 0cm; font-weight: normal"><FONT>**</FONT></P>
<P ALIGN=CENTER STYLE="margin-bottom: 0cm; font-weight: normal"><BR>
</P>
<P ALIGN=JUSTIFY STYLE="margin-bottom: 0cm; font-weight: normal"><FONT>Ogni
passo, uno scricchiolio. Il legno dei pavimenti cigola, si lamenta,
urla il proprio dolore. Mura decrepite, quadri scoloriti, arazzi
strappati. Dell'antica magnificenza, solo un vago riflesso. Ma non &egrave;
importante, per Jill. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>La stanza dev'essere
questa.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Parla ad alta voce, Jill, per
darsi forza, coraggio. Ha paura dei fantasmi, ne ha il terrore, ma la
statua... </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Scuote il capo, tenta di
allontanare il pensiero. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ieri sera ho visto male di
sicuro. Le statue non...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal"><FONT><SPAN STYLE="font-weight: normal">Si
interrompe, non continua. &Egrave; in un et&agrave; in cui &egrave;
difficile capire cosa &egrave; sensato e cosa no. Un adulto avrebbe
liquidato il tutto come una stupida allucinazione. Ma lei non &egrave;
ancora cresciuta, pu&ograve; ancora </SPAN><I><SPAN STYLE="font-weight: normal">sentire</SPAN></I><SPAN STYLE="font-weight: normal">
ci&ograve; a cui gli adulti sono completamente sordi. </SPAN></FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un sussulto, un salto. Un grido.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill urla, urla dopo aver girato
l'angolo.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Poi, il silenzio, il broncio, lo
sbuffo, il volto scarlatto. Si vergogna, Jill, si vergogna di essersi
fatta spaventare da una statua.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Gi&agrave;, la statua...</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>E... eccola qui! Allora
c'era davvero!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un uomo seduto su un forziere, la
mano protesa in avanti, lo sguardo intenso di chi sta per dire
qualcosa di importante, cesellato nella pietra da mani indubbiamente
esperte del mestiere. Un ultimo gesto caritatevole, immortalato per
sempre nel marmo biancastro. Un rapido sguardo al resto della stanza.
Qualche specchio, un paio di mobili ricoperti da pesanti teli sudici,
ragnatele, sporcizia in ogni angolo. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Ma lei &egrave; linda, pulita.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Nuova?</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill si avvicina con timore,
passo dopo passo, centimetro dopo centimetro.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT><I>La
statua c'&egrave;, visto? Ora puoi tornare indietro!</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Le parole di Kein risuonano nella
mente, ma ormai &egrave; l&igrave;, la curiosit&agrave; &egrave;
troppo forte. Un passo. Un altro passo. La manina di Jill sfiora le
dita scolpite, le confronta con le sue, accarezza il dorso, il palmo,
il polso. Fissa gli occhi spenti, occhi velati dalla tristezza,
consci del proprio inesorabile destino. Jill solleva la mano, la
agita in segno di saluto, come di fronte ad un amico di vecchia data.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ciao, Statua! Io sono
Jill! Molto piacere di conoscerti!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Nessuna risposta.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un sospiro di sollievo.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT><I>&Egrave;
solo pietra morta.</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Ma qualcosa non quadra, no. E
Jill non riesce a fermarsi.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ti ho visto da casa mia,
qualche mattina fa. Sei bella, sai? Volevo venire a vederti di
persona, ma se lo dicevo alla mamma non me lo faceva fare. Sono qui
di nascosto!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill apre il suo cuore di bimba,
lascia che entri in comunione con la pietra, abbraccia il corpo
immobile, con la sua t-shirt sporca e i pantaloni strappati, a piedi
nudi sul legno scheggiato.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Che strano... sei tiepida.
Emani calore!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Le dita di Jill sfiorano il cuore
di roccia, il tessuto ricamato da un abile artigiano, l&igrave; dove
dovrebbe essere il centro pulsante della vita.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Sei perfettamente liscia!
Non sembri nemmeno opera di uno scalpellino!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Non
lo sono, infatti.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Gli occhi spalancati, il respiro
mozzato. Jill arretra, ruzzola, rotola. Si rialza, ricade, si
accovaccia, in ginocchio. Sistema i capelli, li arriccia, una, due,
tre volte. Le iridi verdi a fissare la pietra, la pietra immobile e
inerme, scuote il capo con aria di sufficienza.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Calmati, Jill. &Egrave;
tutto uno scherzo della tua testa, eh?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un passo dopo l'altro, in avanti,
di nuovo.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>... o forse... o forse
no?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Una voce serena, pacata, pervade
l'atmosfera polverosa. La voce di chi in vita ha visto tutto e ha
superato l'orrore della morte.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Dubitare
&egrave; il primo passo verso la conoscenza, piccola amica mia.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un grumo di saliva ingoiato, il
battito a mille, l'eccitazione sale.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Allora... allora parli sul
serio?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>S&igrave;,
Jill.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Senza indugi, la bimba raggiunse
la statua.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>E la prese per mano.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT>**</FONT></P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-weight: normal"><FONT><I>Dato
un sogno infranto, esso non potr&agrave; mai essere sostituito.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>Il
dolore che ne consegue rende impossibile al proprio animo accettare
un nuovo scopo, </I></FONT>
</P>
<P ALIGN=CENTER STYLE="margin-bottom: 0cm; font-weight: normal"><FONT><I>lasciandolo
precipitare nel vuoto assoluto.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>Un
sentimento nichilista &ndash; lo riconosco &ndash; ma la tesi &egrave;
stata</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>sufficientemente
comprovata.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>Dopo
estenuanti ricerche, posso concludere che l'enunciato va modificato
in senso</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>meno
restrittivo.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>Dato
un sogno infranto, esso non potr&agrave; mai essere sostituito
dall'esterno.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>E
questa tesi non pu&ograve; essere verificata con i dati attuali.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>Posso
solamente crederci, con tutto me stesso.</I></FONT></P>
<P ALIGN=CENTER STYLE="margin-bottom: 0cm; font-weight: normal"><FONT><I>O
con quello che ne rimane.</I></FONT></P>
<P ALIGN=CENTER STYLE="margin-bottom: 0cm; font-weight: normal"><BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT>**</FONT></P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Come mai parli, signora
Statua?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Le labbra immobili, i muscoli
fissati nel tempo. La mente &egrave; attiva, ancora un poco. Un
barlume di coscienza, un luccichio che solo l'anima innocente di un
bambino poteva accogliere e riflettere.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Perch&eacute;
non ero una statua, prima. Ora lo sono.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>E come mai lo sei?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Perch&eacute;
ho sbagliato.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>E come fai ad emettere
suoni senza muovere la bocca?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Il
mio corpo &egrave; bloccato, la mia anima frammentata. Ma la mia
essenza &egrave; ancora aggrappata a questo simulacro, il mio
intelletto troppo vasto per essere immobilizzato dalla pietra. Ci&ograve;
che resta di me &egrave; rimasto assopito a lungo, in attesa di
incontrare una mente sufficientemente aperta da riceverne il
messaggio.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill seduta accanto al simulacro,
sgambetta contenta, incapace di provare paura. Perch&eacute; la
Statua parla &ndash; &egrave; vero &ndash; ma la voce &egrave; umana,
tranquilla. No, Jill non riesce ad averne timore, proprio per niente.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>&Egrave; un po' troppo
difficile per me! Ti ha punito il nostro Dio?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>No.
Io sono il solo responsabile della mia condizione.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill gioca con i suoi capelli, li
arrotola, li rilascia. Vorrebbe cambiare argomento, ma non sa cosa
dire. Pensa, pensa un po'. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Ad un tratto, la luce.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ti piacciono i fiori?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Tutto
&egrave; cominciato per colpa di un fiore.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>La bimba in religioso silenzio,
attende, attende senza proferire parola.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Stavo
per far sbocciare un fiore estinto da secoli. Ma la serra bruci&ograve;.
E il fiore non sbocci&ograve; mai. Era il mio sogno.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill trattiene il respiro,
raccoglie i pensieri.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>&Egrave; per questo che
sei di pietra? Perch&eacute; il fiore non &egrave; sbocciato?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>S&igrave;,
temo di s&igrave;.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un sorriso a trentadue denti.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Posso farlo sbocciare io
per te!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Non
credo sia possibile. Era unico.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ah. Peccato...&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Tu
hai un sogno, Jill?&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un cenno di assenso.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Da grande, voglio far
fiorire tutta la citt&agrave;. Voglio che i colori si spargano
dappertutto, che la strada diventi un unico, enorme fiume di
corolle!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Effimero.
Banale, sotto un certo punto di vista.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un sospiro grave.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ma &egrave; il mio
sogno... e questo per me &egrave; abbastanza. Non &egrave; che se tu
hai perso il tuo, allora quelli degli altri non hanno pi&ugrave;
senso!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Nessuna risposta, solo un sibilo,
il rumore di un cuore in frantumi. Jill si tappa la bocca, per
frenare le parole. Troppo tardi, il danno &egrave; fatto. Socchiude
le palpebre, accarezza la pietra liscia. Vuole farsi perdonare,
forse, non intendeva offenderlo. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>La mano fruga nella tasca
sdrucita, cerca qualcosa.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>E il sorriso si apre di nuovo sul
suo volto.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ascolta. Io e mamma
coltiviamo tanti fiori, di tutti i tipi. Questi semi sono il mio
regalo di compleanno! Sono di una qualit&agrave; di rosa nera che qui
&egrave; quasi impossibile da trovare! Vedi?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un minuscolo chicco tra le dita,
grande come una capocchia di spillo.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Visto che tu non hai pi&ugrave;
il tuo, ti regalo il mio regalo! Ecco, te lo lascio qui, tra le dita!
Magari, quando ti risveglierai, potrai far germogliare questo seme!
Lo so, non &egrave; il tuo, ma puoi far finta che lo sia!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Io...&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>E se non hai pi&ugrave; un
sogno... posso donarti il mio! Dai, promettimelo! Quando tornerai una
persona, riempiremo assieme questo mondo di fiori! Okay?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Una lacrima luminosa, una scia di
luce da entrambi gli occhi inanimati, lungo la guancia, gi&ugrave;
fino al mento. Jill ammutolisce, cerca un fazzoletto, per detergere
quel viso immobile.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Non
farlo.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Una scintilla lungo tutto il
corpo di pietra, il tempo di tornare per un attimo padrone del
proprio corpo.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Per
tutto questo tempo, ho voluto dimostrare una tesi, per giustificare
la disperazione in cui ero sprofondato. Ma ero in errore, adesso ne
ho la prova. &Egrave; sufficiente un caso contrario per invalidare
un'affermazione ritenuta vera. Condividendo con me il tuo sogno... tu
hai... hai riempito il mio vuoto.&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Una tenero buffetto sulla
guancia, prima che le dita siano nuovamente preda dell'incantesimo,
le labbra spalancate in uno sforzo titanico.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>Aprendomi
il tuo cuore, mi hai permesso di parlarti. Aprendomi la tua mente, mi
hai permesso ti tornare me stesso &ndash; anche se solo per pochi
minuti. Ora, apri la tua anima...&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un bagliore improvviso, le mura
cadenti illuminate a giorno.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>...
accogli in te l'ultimo barlume della mia conoscenza. Non posso
accettare il tuo dono senza darti nulla in cambio... e questo &egrave;
tutto ci&ograve; che ho. Spero che il mio sapere possa prima o poi
esserti d'aiuto...&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>La vita lascia lentamente spazio
alla materia inanimata, la coscienza si spegne, la luce fievole,
sempre pi&ugrave; fievole.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT><I>...
cos&igrave; come la tua innocenza &egrave; stata di aiu... to...
a...&rdquo;</I></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>E la statua ritorna un ammasso di
pietra inanimato.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT>**</FONT></P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Jill si stiracchi&ograve;. Era
rimasta coricata per qualche minuto davanti alla statua, dopo che
aveva smesso di parlare. Aveva avuto sonno, all'improvviso, tanto
sonno e si era addormentata. La voce ora era muta, la pietra
inanimata. In cuor suo, Jill sapeva che non sarebbe mai pi&ugrave;
tornata com'era prima.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Ora devo andare, signora
Statua. Grazie del bel pomeriggio e di avermi tenuto compagnia! Se
Kein non mi vede arrivare, chiama la polizia, quindi &egrave; meglio
se mi sbrigo!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un ultima carezza sulla mano di
pietra.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Prima o poi torner&ograve;,
lo prometto!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Rapidi saltelli, fino alla
finestra. Un cenno della mano, Kein sbraita dalla strada &ndash; ma
almeno l'ha vista, non correr&agrave; a gridare aiuto. Jill percorre
nuovamente i corridoi decadenti, corre incontro al Sole,
inconsapevole di aver ricevuto un dono inestimabile.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Inconsapevole di aver donato
speranza ad un anima perduta.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT>**</FONT></P>
<P ALIGN=JUSTIFY STYLE="margin-bottom: 0cm; font-style: normal">&ldquo;<FONT><I><SPAN STYLE="font-weight: normal">Parbleu</SPAN></I><SPAN STYLE="font-weight: normal">!
Che.</SPAN><I><SPAN STYLE="font-weight: normal">..</SPAN></I><SPAN STYLE="font-weight: normal">
che cos'&egrave; questa roba?!&rdquo;</SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Cos'hai da sbraitare,
Vergil?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Vergil ritrae l'indice, punto sul
vivo. Una goccia di sangue imbratta il guanto, si riversa lungo il
tessuto candido.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Hai decorato tu il pezzo
forte della mia collezione?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Decorato?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Stamattina, questo fiore
non c'era. Ne sono sicuro.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Taide fa capolino dall'altro lato
della stanza, raggiunge Vergil sbuffando poco convinta.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Io sono nata per rubare,
non per donare. Non sono stata io.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Taide scuote il capo, punta i
piedi sulla soglia della camera buia.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Pensi che sia entrato
qualcuno?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Vergil non risponde, ammira il
fiore delicato, il groviglio di spine cresciute attorno alla mano
immobile, la corolla nera dischiuse in un etereo ventaglio.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Una rosa nera, eh? Chiss&agrave;
come &egrave; arrivata qui...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Una pacca sulla zazzera marmorea,
un risolino divertito.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Sembra che tu abbia degli
ammiratori, capellone! Non sei conten...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Gli occhi sgranati, spalancati
per un istante. Passi affrettati verso l'uscita, verso Taide che lo
sta aspettando.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>Cosa c'&egrave;, Vergil?
Tutto a posto?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>S... s&igrave;, s&igrave;.
&Egrave; solo che per un attimo...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>Un ultima occhiata affrettata,
inquieta, prima di lasciare la stanza.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT>... mi &egrave; sembrato
che la bocca avesse... un'espressione diversa.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>La porta chiusa di scatto, la
finestra serrata.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT>E l&igrave;, dove un velo di
tristezza appannava lo sguardo severo, un sorriso di pietra a
capeggiare sul viso. Un sorriso eterno.</FONT></P>
<h1>Fine</h1>
<BR><BR><BR>
</div>
</BODY>
</HTML>