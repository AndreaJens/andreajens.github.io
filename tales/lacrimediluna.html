<HTML>
<head>
  <title>Lacrime di Luna (2015)</title>
  <link rel="shortcut icon" type="image/x-icon" href="../assets/images/favicon.png">
  <meta name="twitter:card" content="summary">
  <meta property="og:title" content="Lo scrigno di Andrea">
  <meta property="og:image" content="https://andreajens.github.io/assets/images/logoBW.png" />
  <meta property="og:description" content="Racconti: Lacrime di Luna (2015, incompleto)">
  <meta property="og:url" content="https://andreajens.github.io" />
  <script charset="utf-8" src="../extra_ui_elems.js"></script>
</head>
<BODY>
<link rel="stylesheet" type="text/css" href="../styles.css" media="screen" />

<script>
   addTopBar('../');
</script>
<script>
   addBottomBar('Lacrime di Luna (2015, incompleto)');
</script>
<div class="container">
<header>
</header>
<main>
<h1>Lacrime di Luna (2015, incompleto)</h1>

<div class="quote-container">
  <div class="image">
	<img src="../assets/images/favicon.png" alt="AJLogo">
  </div>
  <div class="text-container">
    <p><em>Pierrette e Cambrien sono l'archetipo della mia ossessione per "protagonista con un piccolo animale parlante". Cambrien &egrave; un limulo, un granchio ferro di cavallo. Pierrette &egrave; una commediante per spiriti, per le anime dei defunti che non sono ancora trapassate e estisce un teatro al margine della realt&agrave;, senza essere morta. Avrei voluto completare questa storia, introducendo creature che divorano gli spiriti come antagonisti. Invece, quello che rimane è solamente un concept di 2200 parole, senza un prosequio degno di questo nome. Ed &egrave; un peccato, perch&eacute; questi personaggi se lo meriterebbero. Chiss&agrave; che prima o poi non mi decida a dargli una seconda chance.</em></p>
  </div>
</div>
<hr>
<H2 CLASS="western">1.</H2>
<P  STYLE="margin-bottom: 0cm"><BR>
</P>
<P  STYLE="margin-bottom: 0cm">Il bambino sgran&ograve;
gli occhi, contemplando la magia del momento. Le stelle vorticavano
in una danza sfrenata, un cielo di cartapesta a fare da sfondo. Una
falce di luna dominava la scena, venata da rigagnoli neri come la
pece, due occhi piangenti disegnati sulla roccia luminescente. Una
sagoma scura attir&ograve; l'attenzione del piccolo, una figura
esile, frapposta tra lui e l'astro d'argento. Una capriola
all'indietro, poi un'altra, in rapida successione, senza mai perdere
l'equilibrio. Un maglione candido, troppo corto e troppo largo,
ondeggiava ad ogni movimento del corpo, generando un contrasto
difficile da non notare ma tutt'altro che sgradevole alla vista. Le
membra della giovane seguivano docili il ritmo delle acrobazie,
cullate da una voce delicata e sognante.</P>
<P  STYLE="margin-bottom: 0cm">&ldquo;Un tempo ormai
antico, in un luogo lontano,</P>
<P  STYLE="margin-bottom: 0cm">divisi dal fato da un
vasto crepaccio,</P>
<P  STYLE="margin-bottom: 0cm">due piccoli paesi volevan
stringersi per mano...</P>
<P  STYLE="margin-bottom: 0cm">ma nessuno sapeva
risolvere l'impaccio.&rdquo;</P>
<P  STYLE="margin-bottom: 0cm">I pantaloni erano invece
proporzionati e si adattavano perfettamente al profilo delle gambe,
cos&igrave; come le scarpette scure, prive di lacci, calzavano
perfettamente due piedi agili e aggraziati.</P>
<P  STYLE="margin-bottom: 0cm">&ldquo;Un diavolo &ndash;
furbo &ndash; si fece poi avanti,</P>
<P  STYLE="margin-bottom: 0cm">smanioso di fare e
ricevere pegno,</P>
<P  STYLE="margin-bottom: 0cm">il ponte promise di
costruir lesto</P>
<P  STYLE="margin-bottom: 0cm">al costo di un'anima,
usando il suo ingegno.&rdquo;</P>
<P  STYLE="margin-bottom: 0cm">La ragazza si sollev&ograve;
sulla mano destra, il palmo ben piantato a terra, i capelli biondi
riversati all'ingi&ugrave; come una cascata d'oro, quasi a coprire
l'intero viso.</P>
<P  STYLE="margin-bottom: 0cm">&ldquo;Fu notte di lampi,
e di tuoni, e di vento</P>
<P  STYLE="margin-bottom: 0cm">i bimbi svegliati dal
cupo fragore,</P>
<P  STYLE="margin-bottom: 0cm">nessuno che esca, che ne
abbia l'ardore,</P>
<P  STYLE="margin-bottom: 0cm">nessuno che noti il gran
cambiamento.&rdquo;</P>
<P  STYLE="margin-bottom: 0cm">L'altro palmo appoggiato
sul legno marcio, il braccio destro a far compagnia alle gambe, iridi
eterocromatiche a fissare la platea.</P>
<P  STYLE="margin-bottom: 0cm">&ldquo;Sorpresa e
stupore, la mattina appresso,</P>
<P  STYLE="margin-bottom: 0cm">il ponte, comparso dal
nulla, riluce.</P>
<P  STYLE="margin-bottom: 0cm">Sorpresa e stupore &ndash;
un po' di sgomento,</P>
<P  STYLE="margin-bottom: 0cm">e, tutto ad un tratto, la
natura tace.&rdquo;</P>
<P  STYLE="margin-bottom: 0cm">Una piroetta in avanti, i
piedi puntati a terra, la spinta, il salto mortale. Una capriola
elegante la proiett&ograve; nel cielo di carta, fino a raggiungere la
luna posticcia. S&igrave; agganci&ograve; alla punta con la scarpa
destra, la gamba sinistra piegata a triangolo, l'intero corpo
trasformato in un pendolo. Uni le mani sotto al mento delicato,
allargando i gomiti e intrecciando le dita.</P>
<P  STYLE="margin-bottom: 0cm">&ldquo;Il diavolo attese,
nascosto nell'ombra,</P>
<P  STYLE="margin-bottom: 0cm">l'alma pattuita del primo
passante,</P>
<P  STYLE="margin-bottom: 0cm">ma il sindaco scaltro, la
mente feconda,</P>
<P  STYLE="margin-bottom: 0cm">trov&ograve; &ndash;
sollevato &ndash; una buona scusante.&rdquo;</P>
<P  STYLE="margin-bottom: 0cm">Il corpo della ragazza
oscill&ograve; a destra e a sinistra per alcuni secondi,
accompagnando le strofe con grazia e bellezza. Le stelle ruotavano
nell'azzurro finto, rincorrendosi come in una partita di
acchiapparello. 
</P>
<P  STYLE="margin-bottom: 0cm">&ldquo;Un vecchio caprone
lasci&ograve; scorrazzare,</P>
<P  STYLE="margin-bottom: 0cm">da un lato all'altro del
ponte sospeso</P>
<P  STYLE="margin-bottom: 0cm">il diavolo vide, comprese
e &ndash; sorpreso,</P>
<P  STYLE="margin-bottom: 0cm">da sua ricompensa dovette
scappare!&rdquo; 
</P>
<P  STYLE="margin-bottom: 0cm">A quelle parole, la luna
apr&igrave; gli occhi di scatto, riversando lacrime di catrame,
inzaccherando il cartone pressato. La giovane inarc&ograve; il busto,
oscill&ograve; all'indietro, prese la spinta, rote&ograve; in aria e
atterr&ograve; al centro del palco, in perfetto equilibrio. Le stelle
si spensero una ad una, svuotando il firmamento, e le tenebre
ripresero lentamente possesso del loro dominio.</P>
<P  STYLE="margin-bottom: 0cm">Il bagliore di un
riflettore solitario, un'ultima luce accesa, puntata sul volto
dell'acrobata.</P>
<P  STYLE="margin-bottom: 0cm">Una mascherina nera
scintill&ograve; tra le particelle di polvere sospesa, accompagnata
da un berretto bianco come la neve.</P>
<P  STYLE="margin-bottom: 0cm">Poi, il buio, l'abbraccio
tetro del sipario rattoppato. E il silenzio.</P>
<P  STYLE="margin-bottom: 0cm">Un timido battito di
mani, in quarta fila, la scintilla che scatena l'incendio. L'applauso
crebbe di intensit&agrave;, si rinvigor&igrave;, rafforzato dai cori,
dalle grida, dal suono di decine di dita ossute che cozzavano una
contro l'altra.</P>
<P  STYLE="margin-bottom: 0cm">&ldquo;Brava!!!&rdquo; 
</P>
<P  STYLE="margin-bottom: 0cm">&ldquo;Brava Pierrette!
Bis! Bis!&rdquo;</P>
<P  STYLE="margin-bottom: 0cm">Una folla variegata, chi
in piedi, chi seduto. Uomini, donne, bambine, bambini, anziani.
Perfetti sconosciuti accomunati dal destino, riuniti nell'anticamera
di un nuovo percorso, senza avere il coraggio di compiere l'ultimo
passo.</P>
<P  STYLE="margin-bottom: 0cm">I drappi strappati si
aprirono all'unisono, lo sfondo scomparso, le quinte rimosse.
Pierrette si esib&igrave; in una profonda riverenza, poi si sfil&ograve;
maschera e cappello e li lasci&ograve; cadere a terra.</P>
<P  STYLE="margin-bottom: 0cm">&ldquo;Grazie! Grazie a
tutti!&rdquo;</P>
<P  STYLE="margin-bottom: 0cm">Alz&ograve; le braccia al
cielo, un&igrave; le mani, tent&ograve; di allungare i muscoli della
schiena. La maglia, che arrivava gi&agrave; a stento all'ombelico, si
sollev&ograve; ancora un po', scoprendo leggermente gli addominali.
Non era un modo convenzionale per chiudere uno spettacolo, ma per lei
non aveva nessuna importanza: essere convenzionale era l'ultima delle
sue preoccupazioni.</P>
<P  STYLE="margin-bottom: 0cm">Gli spettatori
abbandonarono lentamente i loro posti, ritirandosi attraverso le
uscite, svanendo nella nebbia che permeava ogni poro dell'atmosfera
notturna. Alcuni di loro erano rimasti all'interno della sala e
sembravano non voler abbandonare la platea. Il bambino che aveva
innescato lo scroscio di applausi cerc&ograve; istintivamente lo
sguardo di Pierrette. La ragazza si era sdraiata supina sul proscenio
e contemplava il soffitto con scarso interesse.</P>
<P  STYLE="margin-bottom: 0cm">&ldquo;Ma &egrave; vero
che i tuoi capelli sono la coda di una cometa?&rdquo;</P>
<P  STYLE="margin-bottom: 0cm">Pierrette si alz&ograve;
di scatto e si mise a sedere sull'orlo del palcoscenico, scalciando
come se le sue gambe fossero state immerse nelle acque di un lago
immaginario.</P>
<P  STYLE="margin-bottom: 0cm">&ldquo;Chi mette in giro
queste voci?&rdquo;</P>
<P  STYLE="margin-bottom: 0cm">&ldquo;Mamma mi diceva
sempre che gli angeli rubavano le code alle comete per coprire le
loro teste calve.&rdquo;</P>
<P  STYLE="margin-bottom: 0cm">Pierrette sorrise
divertita, fissando con mutevole inquietudine l'occhio vispo accanto
all'orbita scura.</P>
<P  STYLE="margin-bottom: 0cm">&ldquo;No, la verit&agrave;
&egrave; ancora pi&ugrave; eccitante! Io <I>ero</I> una cometa!&rdquo;</P>
<P  STYLE="margin-bottom: 0cm">&ldquo;Eh? No, non ci
credo!&rdquo;</P>
<P  STYLE="margin-bottom: 0cm">&ldquo;Ero una stella
vagante, mai ferma, sempre in moto! Vagavo tranquilla per il cosmo,
con la mia corta chioma dorata. Non era n&eacute; folta, n&eacute;
morbida o setosa, ma era per me motivo di vanto e orgoglio.&rdquo; 
</P>
<P  STYLE="margin-bottom: 0cm">La ragazza sollev&ograve;
entrambe le braccia, le mani a mo' di artigli, le sopracciglia
inarcate quasi a mimare un lupo cattivo delle fiabe.</P>
<P  STYLE="margin-bottom: 0cm">&ldquo;Un giorno,
comparve dal nulla una creatura bellissima. Ali piumate, un manto
lucente, occhi di smeraldo e capelli lunghissimi. Era un angelo!&rdquo;</P>
<P  STYLE="margin-bottom: 0cm">&ldquo;Un angelo?&rdquo;</P>
<P  STYLE="margin-bottom: 0cm">&ldquo;S&igrave;! E
voleva la mia coda! Voleva accrescere ancora la sua capigliatura,
nonostante fosse gi&agrave; splendida. Aveva abbandonato la via della
virt&ugrave; ed era guidato unicamente dalla vanit&agrave;.&rdquo;</P>
<P  STYLE="margin-bottom: 0cm">&ldquo;E tu cosa hai
fatto?&rdquo;</P>
<P  STYLE="margin-bottom: 0cm">&ldquo;Ovviamente, non
volevo cedergli ci&ograve; che avevo di pi&ugrave; caro! Lottai con
tutte le mie forze, senza mai arrendermi! Alla fine non solo riuscii
a tenermi la coda, ma gli strappai tutti i capelli e li intrecciai
con i miei!&rdquo;</P>
<P  STYLE="margin-bottom: 0cm">Il bimbo rimase in estasi
per un secondo, tentando di immaginare la scena, lo scontro furibondo
tra un angelo e una cometa. Pierrette spazzol&ograve; la chioma con
un pizzico di civetteria, preparando la piazza per il gran finale.</P>
<P  STYLE="margin-bottom: 0cm">&ldquo;L'angelo,
nuovamente calvo, torn&ograve; in paradiso a lamentarsi con il suo
creatore, affinch&eacute; spegnesse per sempre quella piccola
insolente che aveva osato umiliarlo... ma Egli, colpito dalla forza
di volont&agrave; della piccola stella, decise invece di premiarla,
concedendole forma umana.&rdquo;</P>
<P  STYLE="margin-bottom: 0cm">La ragazza si esib&igrave;
in un ampio rotazione del braccio, dall'interno all'esterno, con
studiata teatralit&agrave;.</P>
<P  STYLE="margin-bottom: 0cm">&ldquo;... e, cos&igrave;,
eccomi qua.&rdquo;</P>
<P  STYLE="margin-bottom: 0cm">Il bambino saltello
allegramente, ciocche grigiastre ondeggiarono sulla parte destra
della fronte.</P>
<P  STYLE="margin-bottom: 0cm">&ldquo;&Egrave; per
questo che hai anche delle ciocche azzurre? Sono i capelli
dell'angelo?&rdquo;</P>
<P  STYLE="margin-bottom: 0cm">La mano sinistra a mo' di
pistola, un occhiolino di intesa.</P>
<P  STYLE="margin-bottom: 0cm">&ldquo;Esatto, piccolo!
Per&ograve; &egrave; un segreto, non dirlo a nessuno, eh! Altrimenti,
l'angelo calvo viene a riprenderseli!&rdquo;</P>
<P  STYLE="margin-bottom: 0cm">Il bambino annu&igrave;
con un cenno del capo.</P>
<P  STYLE="margin-bottom: 0cm">&ldquo;Va bene, quando
arriver&ograve; lass&ugrave; non dir&ograve; nulla! Se lo incontrer&ograve;,
far&ograve; finta di niente!&rdquo;</P>
<P  STYLE="margin-bottom: 0cm">Il piccolo mulin&ograve;
la mano in un saluto sincero, poi via, verso l'uscita. Verso la
nebbia.</P>
<P  STYLE="margin-bottom: 0cm">Scomparso anche l'ultimo
spettatore, Pierrette rimase da sola nel teatro decadente, ancora
fasciata nei suoi abiti di scena. Il suo sguardo era fisso
sull'ingresso dell'edificio, ma la mente vagava senza meta aldil&agrave;
del portale, perdendosi tra la fitta bruma autunnale.</P>
<P  STYLE="margin-bottom: 0cm">&ldquo;Torneranno anche
domani?&rdquo;</P>
<P  STYLE="margin-bottom: 0cm">&ldquo;Me lo chiedi ogni
volta. E ogni volta ti do la stessa risposta.&rdquo;</P>
<P  STYLE="margin-bottom: 0cm">Un limulo strisci&ograve;
sulle assi di legno marce, districandosi a fatica tra le fessure
delle assi scostate. La corazza ruvida e ammaccata risaltava sul
fondo piatto, cos&igrave; come la coda lanceolata. Si accoccol&ograve;
accanto alla ragazza, ficcando i suoi minuscoli artigli nelle
venature di quello che un tempo era un magnifico abete. Il limulo si
schiar&igrave; la voce, due colpi di tosse per esprimere meglio il
concetto.</P>
<P  STYLE="margin-bottom: 0cm">&ldquo;Torneranno ogni
giorno, fino a quando ne avranno forza.&rdquo;</P>
<P  STYLE="margin-bottom: 0cm">&ldquo;&Egrave;
frustrante. Non posso fare nulla per aiutarli.&rdquo;</P>
<P  STYLE="margin-bottom: 0cm">&ldquo;Li aiuti a
sorridere.&rdquo;</P>
<P  STYLE="margin-bottom: 0cm">Una risata sarcastica, i
canini leggermente accentuati in bella mostra.</P>
<P  STYLE="margin-bottom: 0cm">&ldquo;Gi&agrave;, che
stupida! Un compito importantissimo! Hai ragione, Cambrien, potrei
scriverlo nel curriculum! Pierrette Mondestrane, ventitr&eacute;
anni. Professione...&rdquo;</P>
<P  STYLE="margin-bottom: 0cm">Un luccichio nell'iride
celeste.</P>
<P  STYLE="margin-bottom: 0cm">&ldquo;... commediante
per spiriti.&rdquo;</P>
<P  STYLE="margin-bottom: 0cm; page-break-before: always">
<BR>
</P>
<H2 CLASS="western">2.</H2>
<P  STYLE="margin-bottom: 0cm"><BR>
</P>
<P  STYLE="margin-bottom: 0cm">Pierrette lasci&ograve;
il teatro cos&igrave; com'era, senza nemmeno cambiarsi. Serr&ograve;
il pesante portone di mogano con un lucchetto arrugginito, due giri
di chiave prima di tuffarsi nelle vie della citt&agrave; dormiente.
Lampioni elettrici illuminavano il percorso, mascherati da vecchie
lampade a gas in ferro battuto. Un tiepido chiarore solare irrorava
il blu notturno, facendosi largo tra la fitta foschia.</P>
<P  STYLE="margin-bottom: 0cm">&ldquo;Anche per stasera
abbiamo finito, Cambrien. Si va a nanna!&rdquo;</P>
<P  STYLE="margin-bottom: 0cm">Il limulo non rispose, si
limit&ograve; ad accovacciarsi sulla sua spalla destra, agganciando
gli artigli ventrali al tessuto sottile. Pierrette accarezz&ograve;
il guscio della bizzarra creatura, prestando attenzione a non
sfiorarne gli occhi. 
</P>
<P  STYLE="margin-bottom: 0cm">&ldquo;S&igrave; &egrave;
gi&agrave; addormentato...&rdquo;</P>
<P  STYLE="margin-bottom: 0cm">Pierrette copr&igrave;
Cambrien con il suo berretto bianco, poi discese quatta quatta una
scalinata dissestata, tentando di evitare scossoni e sussulti. La
luna la osservava muta, seminascosta dalle nuvole, ghignando
soddisfatta. Una falce scintillante circondata da stelle, regina
d'argento dalle due facce. Ogni mese esigeva un tributo di sangue,
dolore, patimenti e cambi di umore repentino. Per Pierrette era un
appuntamento fisso, regolare. Non potendo sottrarsi all'influenza
dell'astro, accettava pacatamente la propria situazione.</P>
<P  STYLE="margin-bottom: 0cm">Passo dopo passo, si
immerse nella nebbia, attraversando muri bianchi e caliginosi con
estrema disinvoltura. Lo sguardo vagava a destra e a manca, passando
in rassegna le mura scrostate dei palazzi.</P>
<P  STYLE="margin-bottom: 0cm">&ldquo;Dovrebbe essere
qui... ah, eccola!&rdquo;</P>
<P  STYLE="margin-bottom: 0cm">Fiss&ograve; con
eccitazione l'insegna di un vecchio pub, appesa ad un braccetto di
metallo scuro. Una sirena con le ali da farfalla ammiccava con
malizia, le forme voluttuose celate da lunghi capelli ramati. Accanto
all'illustrazione, un orologio a lancette e un termometro al mercurio
montavano buona guardia. Il legno era scolorito, le scritte quasi
illeggibili, il vetro incrinato e sporco, ma &ndash; nonostante
l'aspetto &ndash; funzionavano ancora perfettamente. 
</P>
<P  STYLE="margin-bottom: 0cm">Pierrette estrasse un
cipollone dalla borsetta, confrontandone l'ora con il collega pi&ugrave;
anziano ed esperto.</P>
<P  STYLE="margin-bottom: 0cm">&ldquo;Lo sapevo, &egrave;
indietro di tre minuti.&rdquo;</P>
<P  STYLE="margin-bottom: 0cm">Armeggi&ograve; con la
rotellina laterale, tentando di riprendere possesso del tempo perso.
Soddisfatta dell'intervento, diede un'occhiata svogliata alla
temperatura. Sedici gradi, freddo autunnale. Forse per gli altri, non
per lei. Pierrette era insensibile al caldo e al freddo: avrebbe
potuto correre nel deserto indossando un piumone invernale o gettarsi
in costume da bagno nella neve fresca, ma il suo corpo avrebbe
reagito esattamente allo stesso modo. Ovvero, nessuno. Per lei era
comodo, poteva sopravvivere per tutto l'anno con un numero ridotto di
capi di abbigliamento, senza lo stress del cambio di stagione.</P>
<P  STYLE="margin-bottom: 0cm">&ldquo;Ehi! Cosa succede?
Dov'&egrave; finito il mondo?!&rdquo;</P>
<P  STYLE="margin-bottom: 0cm">La voce squillante di
Cambrien la prese alla sprovvista, facendola sobbalzare.</P>
<P  STYLE="margin-bottom: 0cm">&ldquo;Cambrien! Ma non
stavi dormendo?!&rdquo;</P>
<P  STYLE="margin-bottom: 0cm">&ldquo;Come faccio a
dormire se continui a parlare da sola a voce alta?!&rdquo;</P>
<P  STYLE="margin-bottom: 0cm">Pierrette gli sfil&ograve;
il cappello, lo ripose nella borsa assieme all'orologio.</P>
<P  STYLE="margin-bottom: 0cm">&ldquo;Scusa! Non credevo
di averti svegliato!&rdquo;</P>
<P  STYLE="margin-bottom: 0cm">&ldquo;Fa niente.&rdquo;</P>
<P  STYLE="margin-bottom: 0cm">Il limulo si guard&ograve;
attorno, usando tutti e sette gli occhi.</P>
<P  STYLE="margin-bottom: 0cm">&ldquo;Perch&eacute;
siamo usciti dal teatro?&rdquo;</P>
<P  STYLE="margin-bottom: 0cm">&ldquo;Perch&eacute;
avevo voglia di fare due passi per la citt&agrave;, prima di
infilarmi sotto le coperte.&rdquo;</P>
<P  STYLE="margin-bottom: 0cm">&ldquo;Che ore sono?&rdquo;</P>
<P  STYLE="margin-bottom: 0cm">&ldquo;Manca venti a
mezzanotte.&rdquo;</P>
<P  STYLE="margin-bottom: 0cm">Cambrien borbott&ograve;
sottovoce, mulinando la coda aculeata lungo la schiena della ragazza.</P>
<P  STYLE="margin-bottom: 0cm">&ldquo;... &egrave; gi&agrave;
troppo tardi. Rischiamo di incontrarli.&rdquo;</P>
<P  STYLE="margin-bottom: 0cm">Pierrette scroll&ograve;
le spalle con noncuranza, obbligando il limulo ad agganciarsi alla
sua maglia per non essere disarcionato.</P>
<P  STYLE="margin-bottom: 0cm">&ldquo;Piano! Non che se
ho una corazza sono indistruttibile!&rdquo;</P>
<P  STYLE="margin-bottom: 0cm">Una carezza delicata sul
guscio chitinoso.</P>
<P  STYLE="margin-bottom: 0cm">&ldquo;Scusa, non l'ho
fatto apposta. Non ci ho pensato.&rdquo;</P>
<P  STYLE="margin-bottom: 0cm">Cambrien rote&ograve;
cinque dei sette occhi, lasciando immobili quelli compositi.</P>
<P  STYLE="margin-bottom: 0cm">&ldquo;Guarda che lo so
dov'&egrave; la tua mente, adesso. &rdquo;</P>
<P  STYLE="margin-bottom: 0cm">&ldquo;Forse nei tuoi
sogni, Cambrien.&rdquo;</P>
<P  STYLE="margin-bottom: 0cm">Pierrette aguzz&ograve;
la vista, tentando di attraversare la barriera candida con lo
sguardo, di scorgere anche solo il lembo di uno spirito. 
</P>
<P  STYLE="margin-bottom: 0cm">&ldquo;Piuttosto... non
hai notato nulla di strano nel pubblico?&rdquo;</P>
<P  STYLE="margin-bottom: 0cm">&ldquo;Eh? Cosa c'&egrave;
che non va?&rdquo;</P>
<P  STYLE="margin-bottom: 0cm">&ldquo;A quanto ne so, &egrave;
pi&ugrave; facile diventare uno spettro vagante che smettere di
esserlo. Quindi, in teoria, ogni sera dovrei avere pi&ugrave;
clienti...&rdquo;</P>
<P  STYLE="margin-bottom: 0cm">Un movimento tra le
nuvole biancastre, un bambino seduto su un muretto diroccato.</P>
<P  STYLE="margin-bottom: 0cm">&ldquo;... ma, in
pratica, il loro numero non aumenta mai di molto.&rdquo;</P>
<P  STYLE="margin-bottom: 0cm">&ldquo;Saranno sempre gli
stessi. Magari i nuovi arrivati non hanno interesse ad assistere al
tuo spettacolo.&rdquo;</P>
<P  STYLE="margin-bottom: 0cm">&ldquo;L'ho pensato anche
io, ma non &egrave; cos&igrave;. Ogni notte incrocio volti mai notati
prima... e perdo di vista visi familiari. Tutto ad un tratto, senza
preavviso.&rdquo;</P>
<P  STYLE="margin-bottom: 0cm">Il bambino ruot&ograve;
il capo in direzione della strana coppia, agit&ograve; il braccio con
fervore in segno di saluto. Cambrien lo squadr&ograve; per un
istante, fiss&ograve; l'orbita destra vuota, le ciocche arruffate di
capelli color topo, la pelle a met&agrave; tra un pallido rosa e un
macabro grigio.</P>
<P  STYLE="margin-bottom: 0cm">&ldquo;Credi che sia
colpa <I>loro</I><SPAN STYLE="font-style: normal">?&rdquo;</SPAN></P>
<P  STYLE="margin-bottom: 0cm; font-style: normal">&ldquo;Non
lo so, non li ho mai incontrati durante le notti di luna crescente.
Di solito, me ne sto buona buona nel mio teatro...&rdquo;</P>
<P  STYLE="margin-bottom: 0cm; font-style: normal">La
mano frug&ograve; nella borsetta, tast&ograve; uno stelo morbido,
fragile.</P>
<P  STYLE="margin-bottom: 0cm; font-style: normal">&ldquo;...
ma questa volta ho un'ottima ragione per uscire.&rdquo;</P>
<H1 CLASS="western">(Non) fine</H1>
<BR>
<BR>
<BR>
</div>
</BODY>
</HTML>