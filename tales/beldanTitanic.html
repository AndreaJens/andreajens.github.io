<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=windows-1252">
	<TITLE></TITLE>
	<META NAME="GENERATOR" CONTENT="OpenOffice 4.1.6  (Win32)">
	<META NAME="AUTHOR" CONTENT="Andrea Demetrio">
	<META NAME="CREATED" CONTENT="20180818;23095329">
	<META NAME="CHANGEDBY" CONTENT="Andrea Demetrio">
	<META NAME="CHANGED" CONTENT="20190129;1343391">
	<STYLE TYPE="text/css">
	<!--
		@page { margin: 2cm }
		P { margin-bottom: 0.21cm; text-align: justify; page-break-before: auto }
		H2 { margin-bottom: 0.21cm }
		H2.western { font-family: "Arial", sans-serif; font-size: 14pt; font-style: normal }
		H2.cjk { font-family: "Microsoft YaHei"; font-size: 14pt; font-style: italic }
		H2.ctl { font-family: "Lucida Sans"; font-size: 14pt; font-style: italic; font-weight: normal }
		P.sdfootnote { margin-left: 0.5cm; text-indent: -0.5cm; margin-bottom: 0cm; font-size: 10pt; text-align: left; page-break-before: auto }
		A:link { so-language: zxx }
		A.sdfootnoteanc { font-size: 57% }
	-->
	</STYLE>
</HEAD>
<BODY LANG="it-IT" DIR="LTR">
<H2 CLASS="western">Euterpe, 15 Aprile 2012</H2>
<P>&ldquo;... come sarebbe a dire <I>non ti ha fatto credito</I><SPAN STYLE="font-style: normal">?&rdquo;</SPAN></P>
<P STYLE="font-style: normal">La risposta non tarda ad arrivare, ed &egrave;
una risposta che non mi piace: uno sguardo da cocker. Sospiro, batto
il tacco sulla scrivania, accavallando le gambe.</P>
<P STYLE="font-style: normal">&ldquo;Vuoi dire che sei tornata a mani
vuote?&rdquo;</P>
<P STYLE="font-style: normal">&ldquo;Cos'altro potevo fare, con un
debito di millesettecento euro?&rdquo;</P>
<P><I>Millesettec...</I></P>
<P STYLE="font-style: normal">Casco quasi dalla sedia, mantengo
l'equilibrio per un soffio. Millesettecento euro?! Come diavolo &egrave;
possibile? Ero sicuro di aver ripagato tutto fino all'ultimo
centesimo.</P>
<P STYLE="font-style: normal">O, almeno, ero sicuro di aver ordinato
a Gricho di ripagare tutto fino all'ultimo centesimo. 
</P>
<P STYLE="font-style: normal">Ah, giusto. 
</P>
<P STYLE="font-style: normal">Gricho. 
</P>
<P STYLE="font-style: normal">Uff...</P>
<P STYLE="font-style: normal">&ldquo;Non so, non potevi pagare tu,
solo per questa volta?&rdquo;</P>
<P STYLE="font-style: normal">&ldquo;E come, mister Spazer? Sai
meglio di me che non ho soldi!&rdquo;</P>
<P STYLE="font-style: normal">Oh, quasi dimenticavo. Questa
insolente, ragazzina viziata che sono costretto a trascinarmi
appresso &egrave; una cliente. Una cliente che vive qui in agenzia,
da un paio di settimane, pizzicando i miei nervi ad ogni santa ora
del giorno, come se fossero corde di violino.</P>
<P STYLE="font-style: normal">&ldquo;Hai il tuo bel corpicino, no?
Offri quello. Voglio dire, Crescenzio ha divorziato sei mesi fa e non
credo che abbia gi&agrave;...&rdquo;</P>
<P STYLE="font-style: normal">Il suo volto si infiamma, le iridi
bruciano come consumate da un fuoco primitivo e primordiale.</P>
<P>&ldquo;<SPAN STYLE="font-style: normal">Lei </SPAN><I>non </I><SPAN STYLE="font-style: normal">mi
sta suggerendo che avrei dovuto vendere il mio corpo per comprarle
quattro cosce di pollo e duecento grammi di salame, </SPAN><I>vero</I><SPAN STYLE="font-style: normal">?&rdquo;</SPAN></P>
<P STYLE="font-style: normal">&ldquo;Duecentocinquanta grammi, per
l'esattezza.&rdquo;</P>
<P STYLE="font-style: normal">Improvvisamente, la tappezzeria
biancastra che occupava il mio campo visivo viene offuscata dal
bagliore di migliaia di corpi celesti. Varie costellazioni si
alternano a ritmo irregolare, mentre il mio mento rimbalza,
oscillando fino a tornare nella sua posizione originaria, dopo
l'impatto con le sue nocche.</P>
<P STYLE="font-style: normal">Con la nuca impressa nel cartongesso,
tento di riprendere i sensi. Ho visto &ndash; letteralmente &ndash;
le stelle.</P>
<P STYLE="font-style: normal">Prima che possa riprendermi, un altro
pugno accarezza la mia guancia, schiantandomi nuovamente  contro la
parete.</P>
<P STYLE="font-style: normal">&ldquo;Time out! Time out! Scherzavo,
calmati, calmati!&rdquo;</P>
<P STYLE="font-style: normal">La causa di tutti i miei mali odierni
smette di utilizzarmi come un sacco da allenamento. Il rossore
svanisce dal suo volto e, tutto ad un tratto, si inchina
ripetutamente di fronte al sottoscritto.</P>
<P STYLE="font-style: normal">&ldquo;O...oh, no! M... mi scusi, ho
esagerato, non dovevo trascendere! Mi perdoni, signor Spazer!&rdquo;</P>
<P><SPAN STYLE="font-style: normal">Sospiro ancora una volta. Questa
insolente, ragazzina viziata </SPAN><I>bipolare </I><SPAN STYLE="font-style: normal">che
sono costretto a sopportare cambia umore in un battito di ciglia.
Forse avrei dovuto mandare Gricho a comprare in macelleria. O forse
no. Voglio dire, sarebbe stato seccante dover trovare un altro
macellaio, dopo.</SPAN></P>
<P STYLE="font-style: normal">&ldquo;Resta il fatto che non abbiamo
nulla per cena, se non un paio di scatole di piselli e una di tonno.
Se per te va bene, ce la caviamo cos&igrave;.&rdquo;</P>
<P STYLE="font-style: normal">&ldquo;A... anche oggi nessun cliente?&rdquo;</P>
<P><SPAN STYLE="font-style: normal">La mia risposta &egrave; uno
sguardo rassegnato. Dopo il caso del controllore che rubava le anime
dei portoghesi, nessun evento sovrannaturale sembra aver piagato
questa stramaledetta, noiosa citt&agrave;. Nes</SPAN><SPAN STYLE="font-style: normal">sun
vampiro, nessun lupo mannaro, nemmeno un nano da giardino con la
motosega. L'unico evento inspiegabile &egrave; stato che sono
riuscito a pagare l'affitto di questo sputo di ufficio, dopo aver
convinto il padrone di casa che la ragazza che sto ospitando non
sporca e non occupa troppo spazio. Beh, &egrave; stato gentile, lo
ammetto: per lei devo solo pagare un supplemento per </SPAN><I>animale
domestico di piccola taglia</I><SPAN STYLE="font-style: normal">.
Meglio se non glielo dico, per&ograve;.</SPAN></P>
<P STYLE="font-style: normal">&ldquo;Nessuno. Tutto troppo
tranquillo. Ma, ehi, almeno ho tempo di dedicarmi al tuo caso, no?
Non ne sei contenta, uh...&rdquo;</P>
<P STYLE="font-style: normal">&ldquo;Cristina!&rdquo;</P>
<P STYLE="font-style: normal">&ldquo;Cristina.&rdquo;</P>
<P STYLE="font-style: normal">&ldquo;Neppure lei ricorda il mio
nome?&rdquo;</P>
<P STYLE="font-style: normal">&ldquo;Mi rimarr&agrave; impresso dopo
che avr&ograve; studiato le carte.&rdquo;</P>
<P STYLE="font-style: normal">Certo, come se ne avessi intenzione.
Sfodero un sorriso da venditore di pentole, poi torno a concentrarmi
sul passerotto appollaiato sul davanzale della finestra, la mia
occupazione primaria prima che questa specie di seganervi tornasse a
mani vuote dalla macelleria.</P>
<P STYLE="font-style: normal">Aprile sta scorrendo placidamente,
senza infamia e senza lode. Nessuna richiesta da Don Riqueza,  nessun
mandato di arresto a causa di Gricho, nessuna denuncia penale per
danneggiamento di propriet&agrave; privata o vilipendio di crostaceo.
Anche il passerotto sembra pensarla allo stesso modo, mentre zampetta
allegramente tra le briciole di pane che Cristina ha rovesciato per
lui. Briciole fini e candide, una polvere sottile, cos&igrave; simile
a... a...</P>
<P STYLE="font-style: normal">&ldquo;Ehm... Cristina? Dove hai preso
quel pane grattato?&rdquo;</P>
<P STYLE="font-style: normal">&ldquo;Pane grattato? Ah, dice le
briciole per l'uccellino? Ne ho trovato una busta nello stanzino di
Gricho, cos&igrave; ho pensato...&rdquo;</P>
<P STYLE="font-style: normal">&ldquo;Nello stanzino di...&rdquo;</P>
<P STYLE="font-style: normal">Il mio sangue interrompe il suo flusso
per un lungo, interminabile momento, prima che possa realizzare con
orrore il significato delle sue parole.</P>
<P STYLE="font-style: normal">Polvere bianca.</P>
<P STYLE="font-style: normal">Nella camera di Gricho.</P>
<P STYLE="font-style: normal">&ldquo;Oh, santo cielo! No!&rdquo;</P>
<P STYLE="font-style: normal">Il passerotto becchetta tra la polvere
candida, ingurgitandone alcune particole, ingoiandole prima che io
possa fermarlo. L'istante successivo, lo vedo scorrere al
rallentatore. L'uccellino che cinguetta contento, a volume pi&ugrave;
alto, sempre pi&ugrave; alto, si esibisce in una mezza piroetta,
salta all'indietro roteando su stesso, per poi stramazzare al suolo
con gli occhi aperti e le pupille dilatate all'inverosimile.</P>
<P STYLE="font-style: normal">Cristina sbianca per il terrore, io mi
schiaffeggio da solo.</P>
<P STYLE="font-style: normal">Polvere bianca. 
</P>
<P STYLE="font-style: normal">Sulla scrivania di Gricho.</P>
<P STYLE="font-style: normal">&ldquo;U... uccellino?! Uccellino,
cos'hai?&rdquo;</P>
<P STYLE="font-style: normal">Spiaccico entrambe le mani sulla mia
faccia ebete.</P>
<P STYLE="font-style: normal">&ldquo;Non era pane grattugiato,
Cristina. Non. Era. Pane. Grattugiato.&rdquo;</P>
<P STYLE="font-style: normal">Non faccio in tempo a terminare la
frase, che la porta sbatte con un rombo tumultuoso. Un figuro
imponente, ammantato di nero, con una maschera bianca da teschio,
troneggia su di me. Una voce roboante emerge da chiss&agrave; quali
cavit&agrave; infernali, impregnando l'atmosfera circostante col
fetore di morte e decomposizione.</P>
<P STYLE="font-style: normal">&ldquo;Beldan! Uuuuuuuh!&rdquo;</P>
<P STYLE="font-style: normal">Tiro un sospiro amareggiato, l'ennesimo
della giornata.</P>
<P STYLE="font-style: normal">&ldquo;Ciao anche a te, Gricho.&rdquo;</P>
<P STYLE="font-style: normal">Con la coda dell'occhio, riesco a
notare Cristina che cerca di rianimare il povero uccellino che ha
tentato inconsapevolmente il suicidio. Un momento, gli sta davvero
facendo una respirazione bocca a becco?!</P>
<P STYLE="font-style: normal">Gricho mi afferra le spalle, mi scrolla
come un sacco di patate.</P>
<P STYLE="font-style: normal">&ldquo;Beldan, &egrave; una tragedia!
Non trovo pi&ugrave; il mio pranzo, credo di averlo lasciato in
ufficio, uuuuuh!&rdquo;</P>
<P STYLE="font-style: normal">Certo, razza di cretino. Lo hai
lasciato sulla tua scrivania!</P>
<P STYLE="font-style: normal">&ldquo;&Egrave; l'unica bustina che mi
&egrave; rimasta, Beldan! Dimmi che &egrave; qui!&rdquo;</P>
<P STYLE="font-style: normal">&ldquo;La signorina ha cercato di
usarla per nutrire un passerotto.&rdquo;</P>
<P STYLE="font-style: normal">Indico la ragazza alle mie spalle con
nonchalance. Solo allora mi rendo conto di come stia applicando le
piastre di un microdefibrillatore al petto del volatile. Il corpicino
sobbalza, attraversato da alta tensione, mentre Cristina preme ogni
volta con pi&ugrave; rabbia.</P>
<P STYLE="font-style: normal">&ldquo;SCARICA! SCARICA!&rdquo;</P>
<P STYLE="font-style: normal">Gricho osserva senza mostrare alcuna
reazione, mentre io mi esibisco nel secondo facepalm degli ultimi
cinque minuti.</P>
<P STYLE="font-style: normal">&ldquo;La bustina. Dov'&egrave; la
bustina, Beldan?!&rdquo;</P>
<P STYLE="font-style: normal">&ldquo;Ehm...&rdquo;</P>
<P STYLE="font-style: normal">So gi&agrave; che la risposta non gli
piacer&agrave;. 
</P>
<P STYLE="font-style: normal">&ldquo;... sparsa sul davanzale.&rdquo;</P>
<P STYLE="font-style: normal">&ldquo;NOOOOOOO!&rdquo;</P>
<P STYLE="font-style: normal">Gricho si catapulta dalla finestra,
avvicina la narice ai granuli rimasti e li risucchia come un
aspirapolvere. Dopo alcuni secondi, il davanzale &egrave; pi&ugrave;
pulito che mai, al punto da riflettere il mio volto esterrefatto. Non
mi abituer&ograve; mai al modo in cui questo spirito assume i suoi
costosissimi nutrienti.</P>
<P STYLE="font-style: normal">&ldquo;SCARICA!&rdquo;</P>
<P STYLE="font-style: normal">Nel frattempo, Cristina non si &egrave;
ancora rassegnata alla morte del passerotto. Beh, non che sia un 
problema cos&igrave; grosso: alla peggio, avremo qualcosa da mangiare
per stasera. Il mio stomaco inizia ad acclimatarsi all'idea di
digerire un uccellino della grandezza del mio pugno, gorgogliando
contento in sottofondo. Almeno, finch&eacute; non sente il
cinguettio.</P>
<P STYLE="font-style: normal">&ldquo;U... uccellino!&rdquo;</P>
<P STYLE="font-style: normal">Il volatile riprende conoscenza,
affondando i miei propositi per un pasto luculliano, dopodich&eacute;
si ritrova stretto tra le mani di Cristina, che lo spupazza con
vigore, shakerandolo come un cocktail.</P>
<P STYLE="font-style: normal">&ldquo;Uccellino! Sei vivo! Sei vivo!
Grazie al cielo!&rdquo;</P>
<P STYLE="font-style: normal">La mia cena mancata pigola contenta,
prima di zampettare sul davanzale della finestra e riprendere il volo
come se nulla fosse. Creature semplici, i passerotti. Se tutto va
bene, si sar&agrave; gi&agrave; dimenticato di noi.</P>
<P STYLE="font-style: normal">&ldquo;Ciao, uccellino! Torna presto,
mi raccomando!&rdquo;</P>
<P STYLE="font-style: normal">Gricho rivolge lo sguardo alla
creaturina alata, poi a Cristiana, poi di nuovo alla creaturina
alata.</P>
<P STYLE="font-style: normal">&ldquo;Uuuuuh... Cristina? Credo che mi
manchino alcuni granuli. Li hai mica visti in giro? Ne avevo riposto
ottomilaseicentotrentaquattro in quella bustina, ma sono sicuro di
averne assunto solo ottomilaseicentotrentadue...&rdquo;</P>
<P STYLE="font-style: normal">&ldquo;Oh? Temo che il mio amico
passerotto ne abbia becchettato due prima di sentirsi male. Sai,
credevo fosse pane e...&rdquo;</P>
<P STYLE="font-style: normal">L'istante successivo, sto placcando
Gricho a terra con tutto il peso del mio corpo.</P>
<P STYLE="font-style: normal">&ldquo;No, stramaledetto idiota! Non
puoi sniffare un passerotto! Fermati! Non ci provare!&rdquo;</P>
<P STYLE="font-style: normal">&ldquo;Uuuuuuuh! Lasciami! Lasciami
subito, Beldaaaaan!&rdquo;</P>
<P STYLE="font-style: normal">La testa di Gricho rimbalza, percossa
da una padellata. Crestina brandisce l'utensile da cucina,
schiantandolo ripetutamente sulla nuca della sua vittima. 
</P>
<P STYLE="font-style: normal">&ldquo;Non provarci, molestatore di
passerotti indifesi!&rdquo;</P>
<P STYLE="font-style: normal">&ldquo;Uuuuuuuh! Sta volando via!
Fermatelo, fermatelooooo!&rdquo;</P>
<P STYLE="font-style: normal">&ldquo;Aehm.&rdquo;</P>
<P STYLE="font-style: normal">Basta un colpetto di tosse e un
silenzio raggelante cala sul mio piccolo studio. Nello specifico, non
un mio colpetto di tosse. Neppure di Gricho, o di... di... ehm, della
ragazzina.</P>
<P STYLE="font-style: normal">No, &egrave; il colpetto di tosse di un
estraneo. 
</P>
<P STYLE="font-style: normal">Il colpetto di tosse di un potenziale
cliente.</P>
<P STYLE="font-style: normal">&ldquo;Vedo che la sua professionalit&agrave;
non &egrave; migliorata, signor Spazer.&rdquo;</P>
<P STYLE="font-style: normal">Mi rialzo rapidamente dal pavimento,
liberando Gricho dalla mia presa. Non faccio in tempo ad allentare la
stretta, che lui tenta subito di saltare fuori dalla finestra. C...
Cre... lei, la ragazzina, insomma, lo stende con l'ennesima
padellata, schiacciandolo al suolo con violenza.</P>
<P><I>Sigh</I><SPAN STYLE="font-style: normal">.</SPAN></P>
<P STYLE="font-style: normal">Una insolente ragazzina viziata,
bipolare e aspirante principessa che sono costretto a trascinarmi
appresso e di cui non riesco ancora a ricordare il nome per pi&ugrave;
di dieci minuti. Un diabolico spirito infernale che assume solamente
costosissimi alimenti in polvere attraverso le sue narici. E me.</P>
<P STYLE="font-style: normal">Il mio nome &egrave; Beldan Spazer,
sono un investigatore dell'occulto. E questo &ndash; sfortunatamente
&ndash; &egrave; il mio team.</P>
<P ALIGN=CENTER STYLE="font-style: normal">**</P>
<P STYLE="font-style: normal">Sollevo finalmente lo sguardo, fino ad
incontrare gli occhi del (ormai poco pi&ugrave; che potenziale)
cliente. Trattengo un gemito stupito alla vista dell'individuo. Un
uomo alto, allampanato, con corti capelli neri, pupille puntiformi ed
un paio di occhiali da vista che sembrano risplendere malignamente,
come nella migliore tradizione dei cartoni giapponesi.</P>
<P STYLE="font-style: normal">Un uomo che conosco.</P>
<P STYLE="font-style: normal">&ldquo;... Ortensio Spinvall?!&rdquo;</P>
<P STYLE="font-style: normal">&ldquo;Vedo che ha un ottima memoria
per i nomi, signor Spazer.&rdquo;</P>
<P STYLE="font-style: normal">&ldquo;... eccetto che per il mio.&rdquo;</P>
<P STYLE="font-style: normal">La voce ovattata della ragazzina
raggiunge i miei padiglioni auricolari, per essere filtrata ed
ignorata appena un secondo dopo. Spinvall sembra non accorgersene, si
accomoda sulla stessa sedia e incrocia le mani nello stesso modo.
Sembra una copia carbone del nostro primo incontro tre settimane fa.
Lancio ancora un'occhiata verso il corpo semi-immobile di Gricho, con
la mano ancora tesa verso la finestra e l'ignaro passerotto, ormai
volato lontano, che ha osato rubare parte del suo costosissimo
nutrimento. 
</P>
<P STYLE="font-style: normal">&ldquo;Dunque, possiamo parlare di
affari, signor Spazer?&rdquo;</P>
<P STYLE="font-style: normal">&ldquo;&Egrave; qui per chiedere un
risarcimento?! Se &egrave; cos&igrave;, non ho niente da dichiarare!
La mia condotta &egrave; stata esemplare, non &egrave; colpa mia se
quella motrice &egrave; esplosa e...&rdquo;</P>
<P STYLE="font-style: normal">&ldquo;Non lavoro pi&ugrave; per le
ferrovie, signor Spazer. Sono stato licenziato per averla assunta: a
quanto pare, avere uno spaventapasseri ruba anime come controllore a
costo zero era considerato un asset dal board esecutivo della
compagnia, pi&ugrave; che una liability.&rdquo;</P>
<P STYLE="font-style: normal">Percepisco il disgusto di Spinvall,
mentre pronuncia a fatica quelle parole. Mi odia, mi odia dal
profondo, ma, per qualche inesplicabile motivo, &egrave; di nuovo
qui.</P>
<P STYLE="font-style: normal">&ldquo;Il mio nuovo principale &egrave;
Achille Marranzani, della Marranzani Grosse Navi Pesanti. Ne avr&agrave;
sentito parlare, immagino.&rdquo;</P>
<P STYLE="font-style: normal">La ragazzina sembra animarsi a quel
nome, posso distintamente scorgere un luccichio nei suoi occhi.</P>
<P STYLE="font-style: normal">&ldquo;La Grosse Navi Pesanti?! Oh,
cielo, la ditta di transatlantici di lusso e navi da crociera per
classi abbienti? Quegli stupendi palazzi galleggianti con palestra,
piscina, sauna, spa, idromassaggio, ippodromo, zoo, circo, poligono
di tiro e buffet aperto ad ogni ora del giorno e della notte?!&rdquo;</P>
<P STYLE="font-style: normal">Spinvall si aggiusta gli occhiali,
simulando un sorriso.</P>
<P>&ldquo;<SPAN STYLE="font-style: normal">Precisamente. Come forse
sapr&agrave;, tra due settimane la nuova ammiraglia della flotta, la
</SPAN><I>GNP Principe di Correa</I><SPAN STYLE="font-style: normal">,
compir&agrave; il suo viaggio inaugurale da Southampton fino a New
York...&rdquo;</SPAN></P>
<P>&ldquo;<SPAN STYLE="font-style: normal">La </SPAN><I>Principe di
Correa</I><SPAN STYLE="font-style: normal">?! Santo cielo, la nave da
crociera pi&ugrave; lussuosa mai progettata?! Quella con la pista di
atterraggio per shuttle privati sul...&rdquo;</SPAN></P>
<P STYLE="font-style: normal">&ldquo;Smettila. Di. Intrometterti.&rdquo;</P>
<P STYLE="font-style: normal">Sospiro, poi premo la testa della
ragazzina fino a farla sparire sotto la scrivania. Spinvall continua
come se niente fosse.</P>
<P STYLE="font-style: normal">&ldquo;... ehm, come dicevo, tra due
settimane la nave partir&agrave; da Southampton. O almeno, questi
erano i piani originali. Ha letto i giornali, questa mattina?&rdquo;</P>
<P STYLE="font-style: normal">Non posso dirgli che non ho ancora
ripristinato la connessione internet e che non ho abbastanza soldi da
sprecare in giornali, ma mi trattengo per timore di fare una brutta
impressione.</P>
<P STYLE="font-style: normal">&ldquo;No, non ancora.&rdquo;</P>
<P STYLE="font-style: normal">Spinvall preme gli occhiali contro il
setto nasale.</P>
<P>&ldquo;<SPAN STYLE="font-style: normal">I nostri concorrenti della
Gravazzi Black Stripe ci hanno preceduto, varando la loro </SPAN><I>GBP
Colossus </I><SPAN STYLE="font-style: normal">giusto in tempo per
farla partire il dieci di aprile sulla stessa rotta e rubarci una
consistente fetta di clienti...&rdquo;</SPAN></P>
<P STYLE="font-style: normal">Un gesto elegante &egrave; quello che
gli basta per srotolare una copia del Corriere di oggi di fronte ai
miei occhi. La ragazzina trattiene un urlo, io mi irrigidisco per un
istante. La foto mi gela il sangue nelle vene.</P>
<P STYLE="font-style: normal">&ldquo;... se non fosse che &egrave;
affondata ieri notte, a circa quattrocento miglia marine da
Newfoundland, per cause sconosciute. Si parla di centinaia di
dispersi.&rdquo;</P>
<P STYLE="font-style: normal">Scruto le fotografie scattate dagli
elicotteri di soccorso, il relitto di una nave da crociera pi&ugrave;
grande di quello che avrei potuto immaginare.</P>
<P STYLE="font-style: normal">&ldquo;&Egrave; una tragedia,
d'accordo, ma non vedo come...&rdquo;</P>
<P>&ldquo;<SPAN STYLE="font-style: normal">Nella notte tra il
quattordici ed il quindici aprile, esattamente cento anni fa,
l'inaffondabile </SPAN><I>RMS Titanic</I><SPAN STYLE="font-style: normal">
trov&ograve; la sua fine nello stesso, identico tratto di mare. Ne ha
mai sentito parlare?&rdquo;</SPAN></P>
<P STYLE="font-style: normal">Ovviamente ho sentito parlare del
Titanic. Chi non ha visto quel film, nel millenovecentonovantasette?
Ho pianto come una fontana al cinema, gridando contro lo schermo a
Rose di far salire Jack su quella zattera improvvisata.</P>
<P STYLE="font-style: normal">&ldquo;Una strana coincidenza, signor
Spinvall. Crede che ci sia qualche elemento sovrannaturale dietro
tutto questo?&rdquo;</P>
<P STYLE="font-style: normal">Spinvall incrocia le dita delle mani,
mi fissa con quei suoi occhietti intensi.</P>
<P STYLE="font-style: normal">&ldquo;Abbiamo ricevuto un ultimo
messaggio radio dalla nave, quindici minuti dopo il suo affondamento,
da sotto decine di metri d'acqua...&rdquo;</P>
<P STYLE="font-style: normal">Inghiottisco un grumo di saliva.</P>
<P STYLE="font-style: normal">&ldquo;Che tipo di messaggio?&rdquo;</P>
<P STYLE="font-style: normal">Spinvall chiude gli occhi, estrae un
registratore, lo posa sulla scrivania. La sua voce si fa leggermente
pi&ugrave; cupa.</P>
<P STYLE="font-style: normal">&ldquo;Poche parole, ma
sufficientemente chiare...&rdquo;</P>
<P STYLE="font-style: normal">Le palpebre riaperte di scatto, il
tasto di riproduzione premuto con un gesto fulmineo.</P>
<P STYLE="font-style: normal">E una voce d'oltretomba risuona nella
stanza.</P>
<P>&ldquo;<I>MWAHAHAH! Sono tornato, merde!</I><SPAN STYLE="font-style: normal">&rdquo;</SPAN></P>
<P STYLE="font-style: normal">Con <I>My Heart Will Go On</I> in
sottofondo.<A CLASS="sdfootnoteanc" NAME="sdfootnote1anc" HREF="#sdfootnote1sym"><SUP>1</SUP></A></P>
<H2 CLASS="western" STYLE="font-style: normal; page-break-before: always">
400 miglia nautiche da Newfoundland, 15 aprile 2012</H2>
<P STYLE="font-style: normal">&ldquo;Da non credere...&rdquo;</P>
<P STYLE="font-style: normal">&ldquo;Prima la nebbia, ora questo? Non
ha assolutamente senso.&rdquo;</P>
<P STYLE="font-style: normal">I due piloti si scambiano occhiate
preoccupate, le parole attenuate dal rombo dei tuoni. L'elicottero
beccheggia, si agita nell'aria come un gabbiano privo di direzione.
Duecento metri sotto di loro, la poppa di una nave affonda al
rallentatore, ingoiata inesorabilmente dai flutti. Alcuni iceberg
osservano muti il disastro, con il distacco di chi non pu&ograve;
comprendere la situazione.</P>
<P STYLE="font-style: normal">Un tuono pi&ugrave; forte dei
precedenti scuote le nuvole, trascina con s&eacute; la pioggia.</P>
<P STYLE="font-style: normal">&ldquo;Qui Eco 1, mi senti Eco 2? Ho
perso il contatto visivo.&rdquo;</P>
<P STYLE="font-style: normal">Silenzio radio, nessuna comunicazione.</P>
<P STYLE="font-style: normal">&ldquo;Non capisco, la radio funzionava
fino ad un minuto fa. Finch&eacute; non abbiamo sentito...&rdquo;</P>
<P STYLE="font-style: normal">&ldquo;Quella voce, huh? Secondo me, &egrave;
uno scherzo di Eco 2. La prua della nave avr&agrave; gi&agrave;
baciato il fondale in questo momento, &egrave; impossibile che il
messaggio sia arrivato da l&igrave;, no?&rdquo;</P>
<P STYLE="font-style: normal">&ldquo;&Egrave; quello che sto cercando
di capire. Eco 2, rispondi! Lo scherzo non fa ridere, okay?&rdquo;</P>
<P><SPAN STYLE="font-style: normal">La pioggia si abbatte sulle
scialuppe di salvataggio, sui rimorchiatori arrivati in fretta e
furia per evitare che il vascello si inabissasse. Troppo tardi,
purtroppo. Chiunque avrebbe capito che sarebbe stato impossibile
tenere a galla ci&ograve; che restava del </SPAN><I>Colossus</I><SPAN STYLE="font-style: normal">,
anche avendo a disposizione due volte il numero di navi supporto.</SPAN></P>
<P STYLE="font-style: normal">Una nebbia spettrale avvolge il
relitto, si diffonde tra i ghiacci, cavalcando la tempesta. Il pilota
inclina la cloche, stabilizza il velivolo. La radio gracchia per un
istante, prima di rianimarsi.</P>
<P STYLE="font-style: normal">&ldquo;Eco 1, mi senti? Qui &egrave; il
capitano Jinz.&rdquo; 
</P>
<P STYLE="font-style: normal">&ldquo;Qui Eco 1, vi sento forte e
chiaro, capitano.&rdquo;</P>
<P>&ldquo;<SPAN STYLE="font-style: normal">Le navi </SPAN><I>Bergem</I><SPAN STYLE="font-style: normal">
e </SPAN><I>Vangelis</I><SPAN STYLE="font-style: normal"> hanno
caricato la maggior parte dei sopravvissuti e sono ripartite alla
volta della costa. Qui sulla </SPAN><I>Munchausen</I><SPAN STYLE="font-style: normal">
dobbiamo solamente accogliere le ultime tre scialuppe, ma vorremmo
sapere se avete avvistato altri corpi.&rdquo;</SPAN></P>
<P STYLE="font-style: normal">&ldquo;Negativo. Solo resti flottanti o
rottami. Volevo mettermi in contatto con Eco 2, ma non riesco a
chiamarlo. Voi avete notizie?&rdquo;</P>
<P STYLE="font-style: normal">&ldquo;Negativo. Abbiamo perso i
contatti dopo che ha attraversato il banco di nebbia.&rdquo;</P>
<P STYLE="font-style: normal">Un grumo di saliva ingoiato a fatica.</P>
<P>&ldquo;<SPAN STYLE="font-style: normal">Capitano... siete stati
voi ad inviare quel... </SPAN><I>messaggio</I><SPAN STYLE="font-style: normal">
su ogni canale radio?&rdquo;</SPAN></P>
<P STYLE="font-style: normal">Silenzio dall'altro capo del
ricevitore, per un lunghissimo istante.</P>
<P STYLE="font-style: normal">&ldquo;Ne discuteremo a riva. Ora non &egrave;
una priorit&agrave;. Se permette...&rdquo;</P>
<P STYLE="font-style: normal">Un urlo agghiacciante in sottofondo, il
clamore di decine di voci sovrapposte.</P>
<P STYLE="font-style: normal">&ldquo;Comandante Jinz! Comandante,
venga presto!&rdquo;</P>
<P STYLE="font-style: normal">&ldquo;La nebbia! Il banco di nebbia!
Comandante...&rdquo;</P>
<P STYLE="font-style: normal">&ldquo;Un momento... Eco 1, devo
riagganciare, a dopo.&rdquo;</P>
<P STYLE="font-style: normal">Il pilota affonda sul sedile, porta gli
occhi al cielo.</P>
<P STYLE="font-style: normal">&ldquo;Che facciamo adesso?&rdquo;</P>
<P STYLE="font-style: normal">&ldquo;Ci avviciniamo al banco di
nebbia e cerchiamo di recuperare il contatto con Eco 2. Magari la
loro radio &egrave; stata messa fuori uso dalla tempe...&rdquo;</P>
<P STYLE="font-style: normal">Le parole troncate sul momento,
l'incredulit&agrave; negli occhi di entrambi gli occupanti del
velivolo.</P>
<P STYLE="font-style: normal">La radio si imbizzarrisce, il
gracchiare diventa una melodia, prima lieve, poi sempre pi&ugrave;
accentuata.</P>
<P STYLE="font-style: normal">&ldquo;Ma... ma questa &egrave;... ?&rdquo;</P>
<P STYLE="font-style: normal">&ldquo;God Save the Queen?!<A CLASS="sdfootnoteanc" NAME="sdfootnote2anc" HREF="#sdfootnote2sym"><SUP>2</SUP></A>
Quella dei Sex Pistols?!&rdquo;</P>
<H1 CLASS="western">(Non) fine</H1>
<BR>
<hr>
<DIV ID="sdfootnote1">
	<P CLASS="sdfootnote"><A CLASS="sdfootnotesym" NAME="sdfootnote1sym" HREF="#sdfootnote1anc">1</A><A HREF="https://youtu.be/sj1D3hH2RCg">https://youtu.be/sj1D3hH2RCg</A>
		</P>
</DIV>
<DIV ID="sdfootnote2">
	<P CLASS="sdfootnote"><A CLASS="sdfootnotesym" NAME="sdfootnote2sym" HREF="#sdfootnote2anc">2</A><A HREF="https://youtu.be/RvMxqcgBhWQ">https://youtu.be/RvMxqcgBhWQ</A>
		</P>
</DIV>
<BR><BR><BR>
<BR><BR>
<BR><BR>
<BR><BR>
<BR><BR>
</BODY>
</HTML>