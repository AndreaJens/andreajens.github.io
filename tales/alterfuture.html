<HTML>
<head>
  <title>Alter Future - Doom Empire (2015)</title>
  <link rel="shortcut icon" type="image/x-icon" href="../assets/images/favicon.png">
  <meta name="twitter:card" content="summary">
  <meta property="og:title" content="Lo scrigno di Andrea">
  <meta property="og:image" content="https://andreajens.github.io/assets/images/logoBW.png" />
  <meta property="og:description" content="Racconti: Alter Future - Doom Empire (2015, incompleto)">
  <meta property="og:url" content="https://andreajens.github.io" />
  <script charset="utf-8" src="../extra_ui_elems.js"></script>
</head>
<BODY>
<link rel="stylesheet" type="text/css" href="../styles.css" media="screen" />

<script>
   addTopBar('../');
</script>
<script>
   addBottomBar('Alter Future - Doom Empire (2015, incompleto)');
</script>
<div class="container">
<header>
</header>
<main>
<h1>Alter Future - Doom Empire (2015, incompleto)</h1>

<div class="quote-container">
  <div class="image">
	<img src="../assets/images/favicon.png" alt="AJLogo">
  </div>
  <div class="text-container">
    <p><em>Questo racconto &egrave; basato su un possibile "futuro post-apocalittico" di uno dei miei primi universi narrativi. Sfortunatamente, ho perso di vista il mio obiettivo dopo appena 7000 parole. Ciononostante, alcune delle immagini e dei personaggi ritratti in questa breve finestra su un mondo mai completato mi sono rimasti nel cuore. Probabilmente non lo finir&ograve; mai, ma almeno cos&igrave; non sar&agrave; perso per sempre... e potr&agrave; far vivere questi personaggi, almeno per quel paio di pagine in cui sono comparsi. Come curiosit&agrave; aggiuntiva: la protagonista, Gea Salvati a.k.a. Taijitu, &egrave; ispirata a una versione alternativa di Sakuyamon.</em></p>
  </div>
</div>
<BR>
<BR>
<hr>
<h2>1.</h2>
<P STYLE="margin-bottom: 0cm">Il bastone si fa strada
tra gli ingranaggi, spacca le ruote dentate, la cinghia di
trasmissione. Un occhio rosso luccicante, brilla ancora per un
attimo. Un istante prima di spegnersi, di tornare al buio. Le braccia
meccaniche si fermano a due centimetri dal mio viso, le lame quasi a
sfiorarmi la pelle. Solo quasi, per fortuna. Di menomazioni fisiche
ne ho gi&agrave; a sufficienza.</P>
<P STYLE="margin-bottom: 0cm">Estraggo l'arma dal
nucleo, la lascio scorrere tra le lamiere accartocciate, ancora
sporca d'olio lubrificante. Respiro profondamente, riempio i miei
polmoni d'aria fresca e incontaminata.</P>
<P STYLE="margin-bottom: 0cm">Un vero toccasana... se
si trascura la polvere nera, le nuvole di detriti, i residui di
combustione scaricati nell'atmosfera dai motori degli Attuatori. Il
Sole si &egrave; gi&agrave; rintanato dietro gli scheletri dei
grattacieli. Niente lettura rilassante nel dolce tepore della sera,
stavolta.</P>
<P STYLE="margin-bottom: 0cm">Pazienza, non si pu&ograve;
avere tutto dalla vita. 
</P>
<P STYLE="margin-bottom: 0cm">Forse, &egrave; gi&agrave;
tanto averne una al giorno d'oggi, qui a Weslingen.</P>
<P STYLE="margin-bottom: 0cm">Mi guardo attorno,
controllo la situazione.</P>
<P STYLE="margin-bottom: 0cm">Il bestione era da solo,
lasciato allo sbaraglio. Di solito, ci sono almeno due agenti di
sorveglianza, armati di cannoni a impulsi. Attendo qualche secondo,
in silenzio, ascolto il battito del mio cuore. Niente. Sono sola.
Solo il vento a farmi compagnia.</P>
<P STYLE="margin-bottom: 0cm">Ripulisco accuratamente
la punta del bastone, cerco di riportarlo al suo colore naturale &ndash;
un bianco perlaceo, quasi lunare. Lo stesso colore della mia corazza,
una scintilla nelle tenebre. Appariscente, forse troppo. Una torcia
elettrica a venti metri di distanza e risalto come un pinguino nel
deserto.</P>
<P STYLE="margin-bottom: 0cm">Ed &egrave; proprio
quello che voglio.</P>
<P STYLE="margin-bottom: 0cm">Uno stridio metallico, un
clangore inumano.</P>
<P STYLE="margin-bottom: 0cm">Mi volto di scatto,
l'arma stretta nella mano. Proviene dal corpo sventrato
dell'Attuatore. Un grido continuo, un suono ripetuto, prolungato.</P>
<P STYLE="margin-bottom: 0cm">I robot non provano
sentimenti, non questi almeno.</P>
<P STYLE="margin-bottom: 0cm">Mantengo la posizione di
guardia, il contatto visivo, punto i piedi a terra. 
</P>
<P STYLE="margin-bottom: 0cm">La carcassa sfrigola, si
spacca. Frammenti arrugginiti si staccano dalla pelle, impattano
rumorosamente con l'asfalto. Il rintocco di una campana, un rimbombo
assordante.</P>
<P STYLE="margin-bottom: 0cm">Ed &egrave; allora che la
vedo.</P>
<P STYLE="margin-bottom: 0cm">Una mano. Due mani.
Cinque dita, il pollice opponibile. Fessure scarlatte, un fuoco
inestinto. Il torace emerge dai rottami, le gambe seguono a poca
distanza. 
</P>
<P STYLE="margin-bottom: 0cm">Una figura umanoide. Due
braccia, due gambe, tutto come da copione. Se non fosse per la
seconda testa. 
</P>
<P STYLE="margin-bottom: 0cm">Le due bocche si aprono
all'unisono, urlano alla Luna nascente, in perfetta sincronia. In
questo istante, vorrei potermi tappare almeno un orecchio.
Sfortunatamente, non posso. Sono costretta ad ascoltare il lamento
d'inferno del Cacciatore, il ruggito di guerra con cui esordisce
prima di ogni assalto. Uno strillo acuto, insopportabile. La prima
volta che lo ascolti ti mozza il fiato, ti si sgranano gli occhi dal
terrore, il tuo cuore parte per la tangente, inizia a battere in modo
ossessivo. Dopo la quarta, ci fai l'abitudine.</P>
<P STYLE="margin-bottom: 0cm">Se sopravvivi.</P>
<P STYLE="margin-bottom: 0cm">I servomeccanismi portano
alla luce le quattro canne mozze, due per avambraccio. Un sorriso
crudele, binario, flash di luci spettrali nella notte.</P>
<P STYLE="margin-bottom: 0cm">E l'urlo, il suo
maledetto urlo nero. Ancora una volta.</P>
<P STYLE="margin-bottom: 0cm">Roteo il bastone, lo
faccio passare sopra la testa, bilancio il peso, salto, piroetto su
me stessa. Prima che possa capire cosa sta succedendo, il suo fianco
destro esplode in una marea di scintille. Metallo contro metallo,
armatura leggera in kevlar sfondata come se fosse burro. Il
Cacciatore scalpita, consolida la posizione, una testa analizza i
danni, l'altra mi segue con lo sguardo. Un balzo all'indietro,
l'atterraggio su quattro arti, gli occhi puntati su di me. Si &egrave;
portato a distanza di sicurezza, sa che da qui non posso colpirlo.</P>
<P STYLE="margin-bottom: 0cm">Lo shotgun sinistro
rientra nel braccio, una mitragliatrice calibro nove a sostituirlo.
Faccio solamente in tempo a gettarmi dietro ad un muro diroccato,
prima di sentire gli spari, il rombo assordante della FireVulcan, i
trecento colpi al minuto che graffiano i mattoni, strappano
l'intonaco, feriscono il cemento armato. Una grandinata
interminabile, una pioggia di bossoli.</P>
<P STYLE="margin-bottom: 0cm">Appoggio il bastone a
terra, sfioro delicatamente la capsula agganciata alla mia cintura.
Uno strappo deciso, il cilindro brilla di luce azzurra. Conto
mentalmente fino a tre, mentre i proiettili continuano
inesorabilmente a crivellare il mio nascondiglio. E i passi risuonano
sull'asfalto. Il Cacciatore si avvicina, crede di avermi in pugno.</P>
<P STYLE="margin-bottom: 0cm">Beh, non &egrave; cos&igrave;
distante dalla realt&agrave;. I miei trucchi, i miei giochi di
prestigio funzionano meglio con gli esseri biologici. &Egrave;
difficile fare appello alla sospensione dell'incredulit&agrave; di un
robot.</P>
<P STYLE="margin-bottom: 0cm">Serro le labbra, digrigno
i denti, fin quasi a sentir male alle gengive. Respiro, respiro. Con
calma, tranquillit&agrave;. Troppa fretta e sono morta. Conto ancora,
ancora una volta. Milleuno. Milledue. Mille e tre. Lancio il cilindro
in aria, con un'ampia parabola. Il Cacciatore lo nota immediatamente,
alza una testa per seguirne l'andamento, mentre l'altra continua a
puntare nella mia direzione. La mitragliatrice si solleva, cambia
bersaglio. Un colpo preciso, i dardi trafiggono il rivestimento
esterno, lo riducono a brandelli. Uno sbuffo di fumo, una nube
azzurrognola, i raggi di Luna rifratti da migliaia di particelle
sospese. La prima testa attiva i fari, tenta di rischiarare la notte.
</P>
<P STYLE="margin-bottom: 0cm">Povero idiota.</P>
<P STYLE="margin-bottom: 0cm">Le lampade alogene
balenano nel buio, si schiantano contro lo scudo di polvere
riflettente, deflesse in decine di strali privi di direzione o verso.
E il suo apparato visivo va in crisi.</P>
<P STYLE="margin-bottom: 0cm">Un decimo di secondo per
attivare il visore termico, l'ecoscandaglio, i sensori di pressione.
Un decimo di secondo soltanto. Un tempo infinito.</P>
<P STYLE="margin-bottom: 0cm">Il braccio col cannemozze
sollevato, puntato al mio volto.</P>
<P STYLE="margin-bottom: 0cm">Troppo tardi.</P>
<P STYLE="margin-bottom: 0cm">Il bastone spacca l'arto
a met&agrave;, tra il radio e l'ulna, prosegue il suo percorso,
trafigge il corpo d'acciaio e titanio. Quando sento l'urlo di guerra,
sorrido istintivamente. Non &egrave; pi&ugrave; sincronizzato,
l'andamento &egrave; casuale, il volume cambia in modo repentino. &Egrave;
il segnale che la manovra &egrave; riuscita perfettamente. Il
Cacciatore ha perso una testa.</P>
<P STYLE="margin-bottom: 0cm">Il cranio si apre a met&agrave;,
il cervello elettronico perforato con estrema precisione. Uno scatto,
uno strappo, il collo staccato di netto, il teschio artificiale
conficcato sulla punta.</P>
<P STYLE="margin-bottom: 0cm">Libero l'arma del
moncherino, osservo i resti del mio avversario.</P>
<P STYLE="margin-bottom: 0cm">Un solo braccio, una sola
testa, una mitragliatrice carica. Equipaggiamento sufficiente a farmi
passare un brutto quarto d'ora. Prima che possa reagire, lo colpisco
alle gambe, sfondando il ginocchio sinistro. Un colpo secco,
l'androide crolla a terra, sbatte la nuca sull'asfalto.</P>
<P STYLE="margin-bottom: 0cm">Avverto l'odio nei suo
occhi di sangue, l'odio folle e disperato di una marionetta
programmata per uccidere. Apre la bocca, la spalanca per gridare,
forse.</P>
<P STYLE="margin-bottom: 0cm">Ma non ne ha il tempo.</P>
<P STYLE="margin-bottom: 0cm">Gli conficco il bastone
in gola, trapasso la testa, la attraverso da parte a parte.</P>
<P STYLE="margin-bottom: 0cm">Il corpo freme, si
dimena, come attraversato da spasmi muscolari. 
</P>
<P STYLE="margin-bottom: 0cm">Poi, all'improvviso, il
silenzio.</P>
<P STYLE="margin-bottom: 0cm">E la falce di Luna si
riflette sulla mia armatura bianca, salutandomi attraverso le nuvole.</P>
<P STYLE="margin-bottom: 0cm; font-style: normal; page-break-before: always">
<h2>1a.</h2>
<P STYLE="margin-bottom: 0cm; font-style: normal; font-weight: normal">
Il trillo della sveglia mi desta dolcemente dal mondo dei sogni. Apro
gli occhi, abbasso le coperte morbide, calde, mi metto a sedere sul
letto. Arrotolo la coda attorno al corpo, lascio che i terminali
sensoriali mi solletichino le gambe. Ne accarezzo la punta con il
secondo dito, il pi&ugrave; lungo. Una scossa elettrica si propaga
lungo il mio corpo, tremo per un istante, mentre il fascio
filamentoso si ritrae all'interno del guscio, al sicuro. Gli altri
recettori lo seguono a ruota, si allontanano dal mio tocco. Un
mistero della nostra biologia, qualcosa che non siamo ancora in grado
di comprendere. Questi tentacoli sono parte di noi, sono
un'estensione del nostro <I>io</I>... eppure, agiscono come se
fossero dotati di volont&agrave; propria, come se nel nostro corpo
coabitassero pi&ugrave; menti. Mi diverto un mondo a giocare con
loro, appena dopo il risveglio. Sfiorarli a mani nude mi pervade di
uno strano senso di eccitazione.</P>
<P STYLE="margin-bottom: 0cm; font-style: normal; font-weight: normal">
Lascio che la coda si disponga naturalmente in posizione di riposo,
mentre mi stiracchio alzando le braccia al cielo. Abbandono il letto,
mi alzo in piedi, mantengo l'equilibrio sul parquet di... legno
(credo si chiami cos&igrave;), raggiungo la finestra, la spalanco
completamente. La luce della Luna filtra all'interno della mia
camera, disegnando ombre appena accennate ed eleganti riflessi.
Ammiro il cielo puntellato da stelle luccicanti, un manto prezioso di
una bellezza inarrivabile. Abbasso lo sguardo, verso i bagliori
corruschi della citt&agrave;. Aloni soffusi rischiarano a tinte calde
il blu notturno, mentre le attivit&agrave; iniziano lentamente ad
avviarsi.</P>
<P STYLE="margin-bottom: 0cm; font-style: normal; font-weight: normal">
La Terra &egrave; un pianeta meraviglioso, lo amo con tutta la mia
anima. Devo ringraziare i miei generatori, se ho avuto l'occasione di
stabilirmi qui, lontano dalla nostra caotica, ipertecnologica,
prevedibile culla. La scienza governa ogni aspetto della vita,
controlla l'atmosfera e le condizioni meteo, decide persino il colore
degli animali e delle piante. Nelle colonie, i tecnocrati non hanno
alcun potere. Qui &egrave; il caso a comandare. 
</P>
<P STYLE="margin-bottom: 0cm; font-style: normal; font-weight: normal">
Sporgo lo sguardo un po' pi&ugrave; in l&agrave;, al di fuori dei
limiti del CORE. Palazzi altissimi, ridotti a scheletri di acciaio e
vetro. Rovine, frammenti di esistenze distrutte. Il prezzo della
guerra.</P>
<P STYLE="margin-bottom: 0cm; font-style: normal; font-weight: normal">
Cerco di non pensarci, di distogliere la mente dal conflitto, dalle
notizie che arrivano dal fronte. Preferisco godermi il dolce tepore
serale, il vento fresco che spira attraverso le guglie.</P>
<P STYLE="margin-bottom: 0cm; font-style: normal; font-weight: normal">
Mi sfilo la camicia da notte, la lascio cadere per terra. Prendo lo
specchio dal comodino, osservo la mia immagine, l'incarnato bianco,
il mio viso liscio, i capelli semitrasparenti, il mio corpo snello e
longilineo e... i miei occhi, due rubini incastonati nella neve.
Abbasso lo specchio, lievemente in imbarazzo. Gli occhi sono la porta
dello spirito. Non bisogna mai, mai fissare negli occhi qualcuno. &Egrave;
come averlo in pugno, lasciarlo senza possibilit&agrave; di difesa,
di fuga. Riuscire a scoprire gli occhi di un mio simile equivale a
spogliarlo nudo. Per questo indossiamo sempre una visiera nera,
monodirezionale. Cos&igrave;, possiamo guardare senza essere
osservati.</P>
<P STYLE="margin-bottom: 0cm; font-style: normal; font-weight: normal">
Apro il cassetto, estraggo un paio di abiti puliti. Indosso la
maglia, lascio che i connettori spinali si facciano largo attraverso
i fori sulla schiena. Quando sono sicura che l'adesione sia perfetta,
mi infilo anche i pantaloni, chiudo il laccio al di sopra della coda,
tiro su la zip, assicuro la fibbia della cintura. Prima di uscire
dalla camera, attivo il visore e ritiro le appendici sensoriali
all'interno della coda. Se essere guardati negli occhi &egrave;
imbarazzante, sfiorare qualcuno con i terminali lo &egrave; <I>ancora
di </I>pi&ugrave;. Dato che trasmettono sensazioni in entrambi i
versi, &egrave; permesso usarli solamente su oggetti inanimati. Vi
lascio immaginare quale sia il significato del gesto su un essere
vivente. 
</P>
<P STYLE="margin-bottom: 0cm; font-style: normal; font-weight: normal">
Scendo le scale di fretta, non voglio perdere nemmeno un istante. 
</P>
<P STYLE="margin-bottom: 0cm; font-style: normal; font-weight: normal">
Il cielo &egrave; troppo bello, questa sera. 
</P>
<P STYLE="margin-bottom: 0cm; font-style: normal; font-weight: normal">
Il momento ideale per svagarsi un po'.</P>
<P STYLE="margin-bottom: 0cm; page-break-before: always">
<h2>2.</h2>
<P STYLE="margin-bottom: 0cm; font-weight: normal">Il
risultato finale &egrave; di un Attuatore e un Cacciatore. Dopo la
sorpresa uscita dall'uovo di pasqua, non ho incontrato altro. Nessun
agente in tenuta antisommossa, nessun drone di classe inferiore.
Sorveglianza inesistente. Sembra quasi che abbiano perso interesse in
questa citt&agrave;.</P>
<P STYLE="margin-bottom: 0cm; font-weight: normal">Comprensibile,
sotto un certo punto di vista.</P>
<P STYLE="margin-bottom: 0cm; font-weight: normal">Raggiungo
la porta d'ingresso, celata dalle rovine di un bar. Inserisco il
codice, una cifra alla volta, con almeno tre secondi di distanza tra
un numero e quello successivo. Una misura di sicurezza: se qualcuno
provasse a violare il database per ottenere la chiave d'accesso, il
computer riconoscerebbe ogni tentativo come errato. Certo, un colpo
ben piazzato di lanciagranate farebbe direttamente piazza pulita
della porta, ma non sottilizziamo. 
</P>
<P STYLE="margin-bottom: 0cm; font-weight: normal">Il
gancio di sicurezza scatta con un sonoro CLACK, disattivando la
serratura. Faccio scorrere il portellone nell'alloggiamento laterale,
lo richiudo alle mie spalle.</P>
<P STYLE="margin-bottom: 0cm; font-weight: normal">Cerco
l'interruttore della luce a tentoni, lo trovo dopo un paio di
tentativi. L'unica lampadina ad incandescenza appesa al soffitto
rischiara il mio minuscolo rifugio, un open space con angolo cottura
e bagno. Allacciamento illegale alla rete elettrica e alle condutture
dell'acqua potabile. Un controllo incrociato avrebbe identificato
questa stanzetta di venticinque metri quadrati in un attimo, ma per
fortuna hanno altro a cui pensare.</P>
<P STYLE="margin-bottom: 0cm; font-weight: normal">Sono
una spina nel fianco, ma non cos&igrave; seccante da stanziare mezzi
e risorse per localizzarmi. 
</P>
<P STYLE="margin-bottom: 0cm; font-weight: normal">Premo
il simbolo al centro della mia corazza, un taijitu logoro e
graffiato. Il pettorale si apre a met&agrave;, le placche bianche si
disassemblano, rientrando nell'alloggiamento posteriore. Le spalline
perdono la loro consistenza, seguono il flusso candido. La fibbia
della cintura si allarga, scorre sino a raggiungere la base della
schiena, si aggancia a quello che potrebbe sembrare uno zaino
tattico. La cintura si slaccia, viene assorbita dalla fibbia, diventa
un tutt'uno con lo zaino. Gli schinieri viola si ripiegano a
soffietto, spariscono nelle calzature meccanizzate. La protezione per
il braccio si contrae allo stesso modo, rientrando in un bracciale
bianco come il latte. Il bastone si contrae fino a raggiungere le
dimensioni di un testimone da staffetta. Sgancio lo zaino dalla
schiena, ripongo l'arma nell'alloggiamento laterale, sfilo il
bracciale e le scarpe, le attacco ai sostegni magnetici. 
</P>
<P STYLE="margin-bottom: 0cm; font-weight: normal">Per
oggi, non dovrei pi&ugrave; averne bisogno.</P>
<P STYLE="margin-bottom: 0cm; font-weight: normal">Mi
guardo allo specchio, come ogni sera, e mi domando che cosa io stia
osservando. Una ragazza, ventitr&eacute;, ventiquattro anni. Capelli
biondo cenere, a caschetto. Iride grigia. Due strisce di trucco
viola, una per guancia. Pitture di guerra. Una tuta grigia aderente a
coprire completamente il collo e il resto del corpo. Chi &egrave;
questa sconosciuta? Chi &egrave; questa stupida, sadica imbecille che
vive alla giornata, rintanata in un cubicolo sotterrato dalle macerie
di un condominio? Sono veramente io?</P>
<P STYLE="margin-bottom: 0cm; font-weight: normal">Massaggio
la benda di garza, tento di percepire una risposta dalla mia stessa
pelle. Nulla. Quello che &egrave; rimasto sotto questa fascia &egrave;
completamente insensibile. Rimuovo la medicazione, osservo nuovamente
il riflesso. Tessuto cicatriziale nero come il carbone, tre solchi
profondi tra la fronte e il naso, sulla palpebra sinistra. Sembro
uscita da un incontro ravvicinato con un leone. Un leone con artigli
di fuoco. Un occhio carbonizzato, bruciato dall'esterno. Non sento
dolore, non provo pi&ugrave; nulla. &Egrave; come se quella parte del
viso non esistesse pi&ugrave;. Distolgo lo sguardo, non ho nessuna
voglia di commiserarmi. Adesso, ho solo bisogno di una doccia calda.
Premo con gentilezza un secondo taijitu sulla tuta, stampato al
centro del mio petto. La veste si ritrae, libera i miei piedi, le
braccia, il collo, scopre la mia pelle, fino ad assumere la forma di
un collarino segnato dall'abbraccio di yin e yang. Lo slaccio con
tranquillit&agrave;, lasciandolo accanto allo zaino. Tutto ci&ograve;
che mi resta &egrave; una cinghia pesata arrotolata attorno all'omero
sinistro. Quella preferisco non toglierla. 
</P>
<P STYLE="margin-bottom: 0cm; font-weight: normal">L'intimo
&egrave; un lusso che non posso permettermi. Se avessi l'occasione di
uscire per fare shopping riempirei il mio rifugio di abiti e
scarpe... ma il primo negozio intatto &egrave; ad almeno dieci
chilometri di distanza, in pieno territorio nemico. Mentre apro il
rubinetto, lottando contro le incrostazioni calcaree, immagino la
scena. Un bel giorno di Sole, nella citt&agrave; perfetta. La
campanella del negozio squilla, la porta scivola lungo la rotaia
superiore, ed ecco che entra questa ragazza con una benda di garza
sull'occhio sinistro, vestita soltanto di una tuta grigia aderente.
La commessa alza lo sguardo, celato dal solito visore nero, la
osserva col suo volto liscio, privo di lineamenti, mentre sistema con
un rapido gesto i suoi capelli rigidi &ndash; come se fossero fissati
col gel. 
</P>
<P STYLE="margin-bottom: 0cm; font-weight: normal">&ldquo;<I>Buongiorno,
vorrei comprare una t-shirt e un paio di jeans&rdquo; </I>
</P>
<P STYLE="margin-bottom: 0cm; font-weight: normal">&ldquo;<I>Mi
dispiace, qui non serviamo esseri umani. Vendiamo solamente abiti per
liaki.&rdquo; </I>
</P>
<P STYLE="margin-bottom: 0cm; font-weight: normal">&ldquo;<I>Se
vanno bene per voi, possono andare bene anche per me.&rdquo; </I>
</P>
<P STYLE="margin-bottom: 0cm; font-weight: normal">&ldquo;<I>Non
credo proprio, a meno che lei non possieda una coda biomeccanica e la
sua colonna vertebrale sia provvista dei fori necessari per i
connettori.&rdquo;</I></P>
<P STYLE="margin-bottom: 0cm; font-style: normal; font-weight: normal">
L'acqua inizia a scorrere nelle tubature, emerge dalla doccia,
scioglie le pitture di guerra, accarezza gentilmente le mie ferite,
le abrasioni, i tagli che costellano il mio corpo. Scuoto il capo.
Questo dialogo non potrebbe mai avere luogo. Tempo due secondi e la
sicurezza calerebbe su di me come un falco su una lepre in fuga.</P>
<P STYLE="margin-bottom: 0cm; font-style: normal; font-weight: normal">
Mi chiamano semplicemente <I>Taijitu </I>nei loro rapporti. &Egrave;
il mio simbolo, il simbolo con cui ho deciso di distinguermi, il
simbolo che imprimo su ogni carcassa metallica che lascio sul mio
percorso. Perch&eacute; <I>voglio</I> che sappiano chi li sta
distruggendo, poco per volta, robot dopo robot. Tiro la tenda per non
trasformare il salotto in un lago, inizio a massaggiarmi i capelli
sotto il getto bollente, le palpebre chiuse ad assaporare il momento.
Accarezzo le ciocche cenerine sul lato destro del capo con
delicatezza e precisione. Inarco il busto, la mano scorre lungo la
nuca, scioglie i nodi dall'altro lato. &Egrave; frustrante e
complicato mantenere la simmetria della mia pettinatura, ma faccio
quello che posso. Curare la mia capigliatura mi fa sentire <I>normale</I>,
in qualche senso.</P>
<P STYLE="margin-bottom: 0cm; font-style: normal; font-weight: normal">
La banda pesata mi permette di mantenere un equilibrio perfetto, &egrave;
tarata per simulare ci&ograve; che mi manca. Sollevo il viso, lascio
che l'acqua scivoli sulla mia palpebra morta, che lavi via il
ricordo. Ma non sento nulla. Neppure l'impatto delle gocce sulla
pelle bruciata. Un sospiro, una delusione. Chiudo il rubinetto a
fatica, la pioggia artificiale arresta la sua corsa, colpisce il
pavimento grigio ancora una volta, il canto del cigno. Apro la tenda,
afferro l'asciugamano e il fohn &ndash; un modello antidiluviano
rimediato durante un ispezione, ma ancora funzionante &ndash; domo i
miei capelli lisci, li riporto all'ordine. Ed &egrave; allora che
sento lo squillo.</P>
<P STYLE="margin-bottom: 0cm; font-style: normal; font-weight: normal">
Raggiungo la postazione, i capelli ancora umidi, l'asciugamano sulle
spalle come una sciarpa ispida. Belva e Il Baro hanno posizionato i
nuovi ripetitori, a quanto pare. Apro il contatto, attivo il monitor,
la telecamera, le casse audio. Dopo pochi secondi, il volto del Baro
riempie completamente lo schermo.</P>
<P STYLE="margin-bottom: 0cm; font-style: normal; font-weight: normal">
&ldquo;Ciao, Taijitu. Ti ho presa in un brutto momento?&rdquo;</P>
<P STYLE="margin-bottom: 0cm; font-style: normal; font-weight: normal">
Un sorriso di scherno si disegna sul mio volto. Ho orientato l'occhio
elettronico del sistema in modo da non rivelare nulla del mio corpo,
se non il mio viso. Mi sento tremendamente in imbarazzo, ma non devo
farglielo capire: sarebbe come sanguinare in un mare infestato da
squali. Credo che Il Baro pagherebbe oro per poterla angolare anche
solo una decina di centimetri pi&ugrave; in basso. 
</P>
<P STYLE="margin-bottom: 0cm; font-style: normal; font-weight: normal">
&ldquo;No, sono appena uscita dalla doccia. Oggi giornata tranquilla:
solo un Attuatore con sorpresa.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Meglio cos&igrave;.&rdquo;</P>
<P STYLE="margin-bottom: 0cm; font-style: normal; font-weight: normal">
Osservo il suo viso, la chioma verde chiaro, il viso fasciato da
bende di garza, a coprire ustioni peggiori delle mie. Iridi scarlatte
balenano nel buio della sua stanza, occhi vivaci e attenti.</P>
<P STYLE="margin-bottom: 0cm; font-style: normal; font-weight: normal">
&ldquo;Abbiamo ripristinato il sistema di comunicazioni, senza
particolari problemi. Non sembrava un sabotaggio intenzionale, credo
si sia trattato di uno stupido malfunzionamento.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Un uccello si &egrave; schiantato contro un'antenna?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Qualcosa del genere.&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro ridacchia ancora per un istante, prima di chiudersi in un
silenzio ostinato. 
</P>
<P STYLE="margin-bottom: 0cm; font-style: normal; font-weight: normal">
Sospiro con tranquillit&agrave;. Devo preparare la cena, i morsi
della fame iniziano a farsi sentire.</P>
<P STYLE="margin-bottom: 0cm; font-style: normal; font-weight: normal">
&ldquo;Se non c'&egrave; altro...&rdquo;</P>
<P STYLE="margin-bottom: 0cm; font-style: normal; font-weight: normal">
Una nota acuta nella voce, le pupille guizzano come pesci in un
acquario.</P>
<P STYLE="margin-bottom: 0cm; font-style: normal; font-weight: normal">
&ldquo;L'ho trovata.&rdquo;</P>
<P STYLE="margin-bottom: 0cm; font-style: normal; font-weight: normal">
Il cuore mi balza in gola, il battito accelera in modo brutale.</P>
<P STYLE="margin-bottom: 0cm; font-style: normal; font-weight: normal">
&ldquo;C... come, scusa? Non... non stai scherzando, vero?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;No, per niente. Vediamoci tra mezz'ora in Piazza delle Vittime
Innocenti.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Ehi! Aspetta! Non...&rdquo;</P>
<P STYLE="margin-bottom: 0cm; font-style: normal; font-weight: normal">
Un CLICK improvviso, la comunicazione interrotta. 
</P>
<P STYLE="margin-bottom: 0cm; font-style: normal; font-weight: normal">
Rimango come una scema a fissare lo schermo nero, sperando che si
rianimi, che dia qualche segno di vita. Tremo come una foglia, il mio
corpo pervaso da una strana eccitazione.</P>
<P STYLE="margin-bottom: 0cm; font-style: normal; font-weight: normal">
Spero con tutto il cuore che Il Baro non si stia prendendo gioco di
me.</P>
<P STYLE="margin-bottom: 0cm; font-style: normal; font-weight: normal">
Lo spero per lui.</P>
<P STYLE="margin-bottom: 0cm; font-style: normal; page-break-before: always">
<h2>2a.</h2>
<P STYLE="margin-bottom: 0cm; font-style: normal; font-weight: normal">
Passeggio lentamente per le vie, ammirando il caotico brusio di
fondo, la gente affaccendata nelle commissioni. Vestiti luccicanti,
briosi, collarini fluorescenti. Un mare di stelle nel buio appena
accennato. Mi piacciono troppo i colori del cielo poco dopo il
crepuscolo, poco prima della notte. &Egrave; il momento ideale per
liberarsi delle preoccupazioni, per lasciar scorrere i sentimenti. Un
senso di tranquillit&agrave; pervade tutto il mio corpo, donandomi
benessere e pace interiore. C'&egrave; poca sorveglianza, in giro.
Solo un paio di Attuatori, accompagnati dal alcune guardie armate.
Anche loro osservano il cielo, la schiena appoggiata al muro di un
palazzo neonalista. I loro connettori sono nascosti dalla corazza,
non hanno il permesso di condividere la mente in servizio.</P>
<P STYLE="margin-bottom: 0cm; font-style: normal; font-weight: normal">
Negli ultimi tempi, il numero di agenti di stanza a Welingen &egrave;
diminuito parecchio. La maggior parte di loro &egrave; stata
richiamata a Concordia, la capitale. Dicono che la guerra sta andando
alla grande, che &egrave; solo questione di tempo. Gli umani sono in
rotta, tenuti a bada senza troppi problemi dalle nostre truppe. Un
triplo scacco: aereo, navale e terrestre. &Egrave; per questo che
stanno smobilitando l'esercito, per farlo tornare ai suoi compiti di
protezione e salvaguardia della popolazione civile. Non riesco ad
essere completamente felice, ad ogni modo. La guerra &egrave; il modo
peggiore e pi&ugrave; sbagliato per imporsi, ma non potevamo fare
altrimenti. Nessun popolo cederebbe la sua culla ad un estraneo,
figuriamoci ad un essere cos&igrave; differente. Un passo alla volta,
supero gli agenti, i loro cannoni a braccio, i volti inespressivi
degli Attuatori. Bestioni di tre metri montati su cingoli, dotati di
artigli e cannoni antiaerei. Artiglieria pesante, dicono, in grado di
far saltare in aria un palazzo. Secondo me, sono orribili. Nessun
colore, nessuna sfumatura. Solo un maledetto, monotono grigio
metallizzato. Un dettaglio attira la mia attenzione, un minuscolo
particolare. Uno dei militari tiene qualcosa, tra il secondo e il
terzo dito. Un piccolo oggetto di forma cilindrica, con un estremo
acceso. Piccoli tizzoni di brace, carta bruciata, un fumo aspro e
dolciastro in sospensione.</P>
<P STYLE="margin-bottom: 0cm; font-style: normal; font-weight: normal">
Una sigaretta.</P>
<P STYLE="margin-bottom: 0cm; font-style: normal; font-weight: normal">
Trattengo a stento la curiosit&agrave;, freno i giochi della mente.
Che diavolo ci fa uno di noi con una sigaretta? Non abbiamo una bocca
con cui aspirare, ne siamo totalmente sprovvisti. Osservo il volto
della guardia, tento di capire, di comprendere. 
</P>
<P STYLE="margin-bottom: 0cm; font-style: normal; font-weight: normal">
Invano. 
</P>
<P STYLE="margin-bottom: 0cm; font-style: normal; font-weight: normal">
Discute con i suoi colleghi, mulinando la mano, come se il loro
discorso vertesse sull'oggetto del mio interesse.</P>
<P STYLE="margin-bottom: 0cm; font-style: normal; font-weight: normal">
Potrei lasciar perdere, continuare il mio viaggio in solitaria per le
vie illuminate, tra i palloncini rossi e le insegne iridescenti. Ma
non posso. Non sono programmata per ignorare. Tutto ci&ograve; che mi
incuriosisce, merita di essere investigato. Supero i tre commilitoni
con nonchalance, mi nascondo dietro il palazzo. Controllo che nessuno
mi guardi, estrofletto i terminali dalla punta della coda, li
appiccico all'intonaco, chiudo gli occhi, inizio l'immersione. I miei
sensi si estendono al di l&agrave; della parete, a pochi centimetri
dalla schiena del soldato. Posso percepire le vibrazioni, i suoni,
come se fossi l&igrave;, assieme a loro.</P>
<P STYLE="margin-bottom: 0cm; font-style: normal; font-weight: normal">
&ldquo;... non avevi smesso di fumare?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Senza bocca, sono stato costretto a farlo. Per&ograve; ho
ancora l'automatismo. Devo accendermi una sigaretta, ogni tanto, e
portarla alle labbra. Anche se non le ho pi&ugrave;. I vizi sono
difficili da abbandonare.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Da quanto ti hanno trasferito?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Due mesi. Non mi sono ancora abituato del tutto. La coda mi &egrave;
d'impiccio.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Quanti anni avevi?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Ventuno. Ventuno anni terrestri.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Allora sei giovane! Vedrai che il tuo cervello si abituer&agrave;,
&egrave; solo questione di tempo!&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Dici cos&igrave; perch&eacute; tu ci sei nato, con
quest'affare.&rdquo;</P>
<P STYLE="margin-bottom: 0cm; font-style: normal; font-weight: normal">
Una risata sguaiata, il rumore di una pacca sul tessuto rigido.
Ritraggo i connettori, lascio che rientrino in modo disordinato nel
loro guscio, riapro gli occhi. Nessuno pu&ograve; avermi notata, la
mia schiena copriva perfettamente la visuale. Mi allontano dal muro
ocra, per riflettere.</P>
<P STYLE="margin-bottom: 0cm; font-style: normal; font-weight: normal">
Un Impiantato. Una mente umana caricata in un corpo liaki. Avevo
sentito dire che la pratica era illegale, che non avremmo mai
permesso ad un essere umano di diventare uno di noi. Ma...</P>
<P STYLE="margin-bottom: 0cm; font-style: normal; font-weight: normal">
&ldquo;Hai finito di origliare?&rdquo;</P>
<P STYLE="margin-bottom: 0cm; font-style: normal; font-weight: normal">
Una scarica di adrenalina, il battito accelera, i cuori fuori
sincronia. Il ritmo del petto si biforca, segue due partiture
opposte, dissonanti. E i miei terminali spiralizzano impazziti,
mentre mi rendo conto di essere stata scoperta.</P>
<P STYLE="margin-bottom: 0cm; font-style: normal; font-weight: normal">
Mi faccio coraggio, ruoto su me stessa, pronta ad incontrare la
visiera opaca, la divisa bluastra, il cannone da braccio. Una
ramanzina e finisce l&igrave;. Nessuno viene sbattuto in carcere per
aver ascoltato una conversazione privata. 
</P>
<P STYLE="margin-bottom: 0cm; font-style: normal; font-weight: normal">
La mia risoluzione dura meno di un istante. 
</P>
<P STYLE="margin-bottom: 0cm; font-style: normal; font-weight: normal">
Sorpresa, sgomento, terrore, terrore puro. Arretro di un passo, mi
stringo nella coda, ritiro i sensori. L'agente... il poliziotto con
la sigaretta... mi sta guardando. Con i suoi occhi. Senza alcun
filtro.</P>
<P STYLE="margin-bottom: 0cm; font-style: normal; font-weight: normal">
&ldquo;Ehi, cos'hai? Tutto a posto?&rdquo;</P>
<P STYLE="margin-bottom: 0cm; font-style: normal; font-weight: normal">
Avverte l'imbarazzo, la ragione del mio malessere, ma non fa nulla
per evitare il contatto. Continua a fissarmi, con il viso scoperto.
Neppure i capelli scuri nascondono il suo sguardo.</P>
<P STYLE="margin-bottom: 0cm; font-style: normal; font-weight: normal">
&ldquo;N... no.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Cosa c'&egrave; che non va?&rdquo;</P>
<P STYLE="margin-bottom: 0cm; font-style: normal; font-weight: normal">
Sollevo la mano, il primo dito, indico ci&ograve; che mi mette in
soggezione.</P>
<P STYLE="margin-bottom: 0cm; font-style: normal; font-weight: normal">
&ldquo;... i tuoi occhi.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;I miei...&rdquo;</P>
<P STYLE="margin-bottom: 0cm; font-style: normal; font-weight: normal">
Una pacca sulla fronte, le palpebre chiuse per un secondo.</P>
<P STYLE="margin-bottom: 0cm; font-style: normal; font-weight: normal">
&ldquo;Ah, gi&agrave;. Scusa, non ci avevo pensato.&rdquo;</P>
<P STYLE="margin-bottom: 0cm; font-style: normal; font-weight: normal">
Un tocco leggero sulla tempia, il visore si riforma dai lati, si
compatta in un'unica banda nera.</P>
<P STYLE="margin-bottom: 0cm; font-style: normal; font-weight: normal">
&ldquo;Cos&igrave; va meglio?&rdquo;</P>
<P STYLE="margin-bottom: 0cm; font-style: normal; font-weight: normal">
Rispondo con un cenno del capo, tentando di non perdere la calma.
L'agente scuote il capo, spegne la sigaretta con il terzo dito,
rivolge la sua attenzione a me.</P>
<P STYLE="margin-bottom: 0cm; font-style: normal; font-weight: normal">
&ldquo;Perch&eacute; ti sei messa a spiarci? Guarda che ce ne siamo
accorti tutti e tre che ti sei fusa con la parete. Hai fatto troppo
<I>rumore</I>.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;... la sigaretta.&rdquo;</P>
<P STYLE="margin-bottom: 0cm; font-style: normal; font-weight: normal">
Mi fissa sorpreso, come se avesse incontrato un alieno. Un attimo
soltanto, prima di rivolgermi nuovamente la parola.</P>
<P STYLE="margin-bottom: 0cm; font-style: normal; font-weight: normal">
&ldquo;Capisco.&rdquo;</P>
<P STYLE="margin-bottom: 0cm; font-style: normal; font-weight: normal">
Si volta di scatto, porgendomi la schiena. Un passo, un altro passo.
Si allontana senza fiatare, in direzione dei colleghi. Lo vedo
fermarsi a pochi metri dall'Attuatore, la coda quasi immobile, come
se non fosse parte di lui.</P>
<P STYLE="margin-bottom: 0cm; font-style: normal; font-weight: normal">
&ldquo;Se sei cos&igrave; curiosa di sapere la mia storia, fatti
trovare tra due ore al ponte vecchio. Ti aspetter&ograve; per dieci
minuti, non di pi&ugrave;.&rdquo;</P>
<P STYLE="margin-bottom: 0cm; font-style: normal; font-weight: normal">
Annuisco, senza quasi accorgermene. So che non pu&ograve; vedermi,
che &egrave; completamente inutile, ma il gesto scaturisce spontaneo.
Un brivido mi attraversa la spina dorsale, gi&ugrave; fino ai fori di
trasmissione, sento l'eccitazione scorrere nelle vene. Un incontro
ravvicinato con una mente aliena, una mente estranea alla mia
societ&agrave;.</P>
<P STYLE="margin-bottom: 0cm; font-style: normal; font-weight: normal">
Quando mai mi capiter&agrave; di nuovo un'occasione del genere?</P>
<P STYLE="margin-bottom: 0cm; font-style: normal; page-break-before: always">
<h2>3.</h2>
<P STYLE="margin-bottom: 0cm; font-style: normal; font-weight: normal">
&ldquo;Era ora. Ce ne hai messo di tempo.&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro mi accoglie con un'espressione di rimprovero. Un mantellaccio
nero ricopre le spalle, la sua tuta verde scuro, la fondina
ascellare. Mi schernisce, lasciando oscillare un orologio a cipolla a
mo' di pendolo. L'ottone consumato risplende alla luce dei lampioni
vittoriani in vetro e ferro battuto. Osservo le lampade, i nugoli di
mosche attirati dai bagliori giallastri, il moto casuale degli
insetti attorno all'ostacolo trasparente che li separa dalla loro
fonte di attrazione. La fontana al centro della piazza &egrave;
ricolma d'acqua pulita, limpida e trasparente. Statue monumentali di
tritoni e sirene ornano ogni angolo della vasca, puntano gli occhi
verso il centro, verso il gigantesco Nettuno privo di volto che
domina il panorama.</P>
<P STYLE="margin-bottom: 0cm; font-style: normal; font-weight: normal">
&ldquo;Ho trovato traffico.&rdquo;</P>
<P STYLE="margin-bottom: 0cm; font-style: normal; font-weight: normal">
Rispondo svogliatamente, non sono in vena di ramanzine. Per arrivare
qui ho dovuto saltare la mia cena ed accontentarmi di una barretta ai
cereali. Scaduta da due mesi.</P>
<P STYLE="margin-bottom: 0cm; font-style: normal; font-weight: normal">
Il Baro sorride, il suo braccio sinistro rimane immobile, adagiato al
fianco. Carbonizzato.</P>
<P STYLE="margin-bottom: 0cm; font-style: normal; font-weight: normal">
&ldquo;Potevi venire direttamente cos&igrave; com'eri. Avresti
risparmiato qualche minuto.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Non ci tengo a farmi vedere nuda da te.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Come desideri...&rdquo;</P>
<P STYLE="margin-bottom: 0cm; font-style: normal; font-weight: normal">
Una sorta di inchino raffazzonato accompagna il suo tono di voce
mellifluo.</P>
<P STYLE="margin-bottom: 0cm; font-style: normal; font-weight: normal">
&ldquo;... era solo un suggerimento per rendere la serata pi&ugrave;
interessante.&rdquo;</P>
<P STYLE="margin-bottom: 0cm; font-style: normal; font-weight: normal">
La sua mano destra &egrave; ricoperta completamente da bende e
tamponi, proprio come la sua faccia. Nemmeno un centimetro di pelle
scoperto. Sempre che di pelle ce ne sia ancora.</P>
<P STYLE="margin-bottom: 0cm; font-style: normal; font-weight: normal">
Punto il bastone a terra, il taijitu sulla mia corazza brilla sotto i
tiepidi strali delle lampade.</P>
<P STYLE="margin-bottom: 0cm; font-style: normal; font-weight: normal">
&ldquo;Non perdiamo altro tempo. Dammela.&rdquo;</P>
<P STYLE="margin-bottom: 0cm; font-style: normal; font-weight: normal">
Le dita sottili si inerpicano nelle tasche dei pantaloni, frugano per
qualche secondo. 
</P>
<P STYLE="margin-bottom: 0cm; font-style: normal; font-weight: normal">
&ldquo;Intendi dire... questa?&rdquo;</P>
<P STYLE="margin-bottom: 0cm; font-style: normal; font-weight: normal">
Un'espressione soddisfatta si delinea sul suo viso, mentre mostra con
teatralit&agrave; una minuscola chiave di acciaio.</P>
<P STYLE="margin-bottom: 0cm; font-style: normal; font-weight: normal">
Aggancio il bastone ai sostegni magnetici, allungo la mano per
prendere ci&ograve; che mi spetta. Prima che possa toccarla, Il Baro
chiude il pugno, allontana il braccio.</P>
<P STYLE="margin-bottom: 0cm; font-style: normal; font-weight: normal">
&ldquo;Ehi!&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Ogni cosa ha un prezzo, lo sai. E il mio &egrave; piuttosto
alto.&rdquo;</P>
<P STYLE="margin-bottom: 0cm; font-style: normal; font-weight: normal">
Serro le dita, mi faccio forza, trattengo il desiderio di spaccargli
la faccia.</P>
<P STYLE="margin-bottom: 0cm; font-style: normal; font-weight: normal">
&ldquo;Sai benissimo che non ho pi&ugrave; nulla. L'incendio al mio
rifugio ha ridotto tutto ci&ograve; che possedevo in cenere, esclusa
la mia tenuta tattica e qualche effetto personale che ero riuscita a
trasferire nei giorni precedenti. Prima che tu aggiunga altro, il mio
corpo non &egrave; in vendita.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Non l'ho pensato nemmeno per un istante.&rdquo;</P>
<P STYLE="margin-bottom: 0cm; font-style: normal; font-weight: normal">
Bugiardo. &Egrave; attirato dalle donne come le mosche dalla luce dei
lampioni. Cos&igrave; come le mosche trovano una barriera invisibile
a frenare la loro corsa, anche il suo desiderio &egrave; costretto a
fermarsi ad un centimetro dal bersaglio. Il mio orgoglio &egrave; un
muro che non sarebbe mai capace di incrinare.</P>
<P STYLE="margin-bottom: 0cm; font-style: normal; font-weight: normal">
&ldquo;Allora taglia corto, Christian. Cosa vuoi da me?&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro sobbalza, mentre lo chiamo per nome. Un istante soltanto,
prima di tornare all'usuale contegno. 
</P>
<P STYLE="margin-bottom: 0cm; font-style: normal; font-weight: normal">
&ldquo;Beh... per esempio...&rdquo;</P>
<P STYLE="margin-bottom: 0cm; font-style: normal; font-weight: normal">
Accade tutto in un attimo. La mano del baro afferra la pistola,
rotazione rapida del torso, uno sparo nel vuoto, diretto al nulla. O
almeno, cos&igrave; credevo.</P>
<P STYLE="margin-bottom: 0cm; font-style: normal; font-weight: normal">
Un urlo stridulo, un lamento artificiale. Il camuffamento perde
efficacia, energia ridotta al minimo. Ed ecco che un Cacciatore
bicefalo emerge dalla notte, con un foro di dieci centimetri
all'altezza dello sterno.</P>
<P STYLE="margin-bottom: 0cm; font-style: normal; font-weight: normal">
&ldquo;... potresti aiutarmi a ricacciarli da dove sono venuti.&rdquo;</P>
<P STYLE="margin-bottom: 0cm; font-style: normal"><SPAN STYLE="font-weight: normal">Prima
che me ne renda conto, il buio comincia a spararci. Sgancio il
bastone, mi getto a terra, cerco di localizzare l'altro robot.
Christian scarica il caricatore, preme il grilletto con rinnovata
ferocia. Il Cacciatore evita l'assalto, una testa puntata su di me,
una sul Baro. Roteo la mia arma a livello delle </SPAN><SPAN STYLE="font-weight: normal">ginocchia,
sperando di colpire qualcosa. Dopo il primo giro a vuoto, attivo
l'estensione massima, spazzando due metri e mezzo attorno a me. Il
rumore del metallo accartocciato riempie l'atmosfera notturna, mentre
le articolazioni del Cacciatore saltano in aria, lasciandolo carponi
per terra. Non gli do il tempo di spararmi, di prendere la mira.
Riduco la lunghezza del bastone, sfrutto il momento residuo, colpisco
con violenza entrambi i colli, uno dopo l'altro. Le teste si staccano
dal busto, senza poter nemmeno gridare. Un ultimo giro e vibro la
stoccata finale, diretta al generatore. Lo estirpo dal torace,
esibendolo come macabro trofeo. Mi volto verso Il Baro, tento di
capire se ha bisogno d'aiuto. La risposta me la danno i suoi occhi,
rossi come il fuoco, mentre la sua spada attraversa la carcassa del
Cacciatore.</SPAN></P>
<P STYLE="margin-bottom: 0cm; font-style: normal; font-weight: normal">
Un secondo di agonia, spasmi, movimenti casuali. Poi, il nulla. Il
robot si arrende al suo destino, incapace di reagire.</P>
<P STYLE="margin-bottom: 0cm; font-style: normal; font-weight: normal">
Christian libera l'arma dal rottame, la trasforma in un stecca pi&ugrave;
corta &ndash; prodigi del metallo polimorfo &ndash; ma pur sempre
difficile da portare in giro senza destare sospetti. Non faccio in
tempo a chiedergli da dove l'abbia tirata fuori. Non ne ho bisogno.
Mi basta osservarlo mentre la inserisce all'interno del braccio
morto, tramite un foro a livello del polso. Sento la carne schioccare
e sfrigolare, mentre la spada si fa largo tra il tessuto bruciato,
spinta verso la spalla con tranquillit&agrave; surreale. Trattengo un
conato di vomito.</P>
<P STYLE="margin-bottom: 0cm; font-style: normal; font-weight: normal">
&ldquo;Che... schifo!&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Quale nascondiglio pi&ugrave; sicuro? Chi mai perquisirebbe un
braccio carbonizzato?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Non... non ti fa male?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;La risposta sotto le tue garze.&rdquo;</P>
<P STYLE="margin-bottom: 0cm; font-style: normal; font-weight: normal">
Mi tocco l'occhio sinistro, cercando un riscontro. Nessuna reazione,
come al solito.</P>
<P STYLE="margin-bottom: 0cm; font-style: normal; font-weight: normal">
&ldquo;Capisco. &Egrave; soltanto un guscio vuoto, non &egrave;
cos&igrave;?&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro mi risponde con un cenno del capo, poi si china ad esaminare
il nostro aggressore.</P>
<P STYLE="margin-bottom: 0cm; font-style: normal; font-weight: normal">
&ldquo;Cacciatori con camuffamento ottico. Interessante. Devono
essere appena usciti di fabbrica.&rdquo;</P>
<P STYLE="margin-bottom: 0cm; font-style: normal; font-weight: normal">
Ripongo il bastone nel suo alloggiamento, mi siedo sui gradini della
fontana.</P>
<P STYLE="margin-bottom: 0cm; font-style: normal; font-weight: normal">
&ldquo;Sono riuscita ad estrarre un generatore intatto. Domani lo
installo nel mio rifugio, cos&igrave; magari posso tenere acceso il
frigorifero anche quando uso il piano cottura o il fohn.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Io l'ho dovuto spappolare. La mia lama non &egrave; adatta per
lavori di precisione.&rdquo;</P>
<P STYLE="margin-bottom: 0cm; font-style: normal; font-weight: normal">
La pistola ancora fumante adagiata a terra, lo sguardo divertito.</P>
<P STYLE="margin-bottom: 0cm; font-style: normal; font-weight: normal">
&ldquo;Cosa ne dici se torniamo a parlare di affari?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Va bene. Parla, sono tutta orecchie.&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro estrae una carta dalla tasca, una carta da gioco di
prestigio, di quelle truccate. La lascia cadere sui resti esanimi del
Cacciatore, marchiandolo con la sua firma.</P>
<P STYLE="margin-bottom: 0cm; font-style: normal; font-weight: normal">
&ldquo;Forse sai gi&agrave; che ENiGMA ha dato una sonora lezione
alla terza flotta di quei bastardi. Il ventitreesimo stormo ha
spazzato via completamente le forze di difesa stazionate a Revoli.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;S&igrave;, ne ho avuto notizia. Belva mi ha inviato un
messaggio due giorni fa, prima che l'antenna si spezzasse.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Quello che non sai &egrave; che la FSS Qasbah effettuer&agrave;
un bombardamento orbitale della loro seconda citt&agrave; pi&ugrave;
grande, sfruttando la debolezza del nemico.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Weslingen CORE?&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro risponde inclinando la testa, annuisce con un cenno.</P>
<P STYLE="margin-bottom: 0cm; font-style: normal; font-weight: normal">
&ldquo;Devo recuperare una cosa, prima che la distruggano. Dalla
prigione Tigris. E ho bisogno di una mano.&rdquo;</P>
<P STYLE="margin-bottom: 0cm; font-style: normal; font-weight: normal">
Porto il pugno a contatto col fianco, in posizione di riposo, tento
di ricollegare i pezzi del puzzle.</P>
<P STYLE="margin-bottom: 0cm; font-style: normal; font-weight: normal">
&ldquo;Tigris &egrave; abbandonata da almeno tre mesi, la
sorveglianza &egrave; pari a zero. Perch&eacute; hai bisogno del mio
aiuto?&rdquo;</P>
<P STYLE="margin-bottom: 0cm; font-style: normal; font-weight: normal">
Le chiavi tintinnano tra le sue dita, il canto di una sirena a cui
non posso sottrarmi.</P>
<P STYLE="margin-bottom: 0cm; font-style: normal; font-weight: normal">
&ldquo;Se accetti lo scambio, lo scoprirai.&rdquo;</P>
<P STYLE="margin-bottom: 0cm; font-style: normal"><SPAN STYLE="font-weight: normal">Tento
di sorridere, di trovare divertente il suo modo di fare. La verit&agrave;
&egrave; che lo detesto. Non mi sono mai piaciuti i ragazzi che
tentano di sedurti comportandosi da stronzi. Proprio per questo, mi
sono </SPAN><SPAN STYLE="font-weight: normal">innamorata di Daniel. </SPAN>
</P>
<P STYLE="margin-bottom: 0cm; font-style: normal; font-weight: normal">
&ldquo;Va bene, ma ad una condizione.&rdquo;</P>
<P STYLE="margin-bottom: 0cm; font-style: normal; font-weight: normal">
Rispondo con cattiveria, veicolando tutto il ribrezzo di cui sono
capace.</P>
<P STYLE="margin-bottom: 0cm; font-style: normal; font-weight: normal">
&ldquo;Se accetto, ti farai finalmente amputare quell'orribile,
disgustoso moncherino nero che ti ostini a chiamare braccio.&rdquo;</P>
<P STYLE="margin-bottom: 0cm; font-style: normal; font-weight: normal">
Christian sputa per terra, prima di alzare lo sguardo, di incrociare
il mio occhio con braci fiammanti.</P>
<P STYLE="margin-bottom: 0cm; font-style: normal; font-weight: normal">
&ldquo;S&igrave;, certo. E magari sostituirlo con un anello pesato
per mantenere inalterato il mio equilibrio? No, grazie. Non ci tengo
proprio a diventare come te.&rdquo;</P>
<P STYLE="margin-bottom: 0cm; font-style: normal; page-break-before: always">
<h2>4.</h2>
<P STYLE="margin-bottom: 0cm; font-style: normal; font-weight: normal">
La porta cede senza il minimo sforzo, cadendo platealmente sulle
piastrelle incrinate. Il Baro mi precede, penetra all'interno del
locale, la torcia elettrica stretta nella mano sana.</P>
<P STYLE="margin-bottom: 0cm; font-style: normal; font-weight: normal">
&ldquo;Via libera. Andiamo.&rdquo;</P>
<P STYLE="margin-bottom: 0cm; font-style: normal; font-weight: normal">
Lo seguo a breve distanza, impugnando il bastone. Tigris &egrave;
soltanto un vecchio carcere in rovina, ma non si sa mai. Specie
perch&eacute; &egrave; stato proprio Il Baro a chiedermi di venire.</P>
<P STYLE="margin-bottom: 0cm; font-style: normal; font-weight: normal">
&ldquo;Sai gi&agrave; dove cercare?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Terzo piano, cella venticinque.&rdquo;</P>
<P STYLE="margin-bottom: 0cm; font-style: normal; font-weight: normal">
Lo osservo smarrita nel buio di pece, un'oscurit&agrave; penetrante
che si appiccica alla mia corazza, insudiciandola, opprimendo i miei
sensi. Faccio persino fatica a respirare. Il pavimento scricchiola ad
ogni passo, un macabro cigolio metallico assillante, ripetuto. Ogni
rumore mi fa trasalire, &egrave; come se potessi toccare la mia
stessa ansia. Il fascio di luce divora le tenebre, le squarcia con
violenza, mostrando dettagli celati alla vista. Scrivanie,
armadietti, lo schermo di un computer. Una sorta di reception,
sotterrata dalla polvere e dalle macerie. Il Baro tossisce,
circondato da ombra strisciante.</P>
<P STYLE="margin-bottom: 0cm; font-style: normal; font-weight: normal">
&ldquo;Non ci sono andati leggeri, a quanto pare.&rdquo;</P>
<P STYLE="margin-bottom: 0cm; font-style: normal; font-weight: normal">
Avanziamo con lentezza, trascinando ogni passo. Il gelo mi stringe in
una morsa, mozzandomi il fiato. Gocce di sudore freddo scorrono sulla
mia fronte, impregnano le garze, scivolano lungo le guance. Il Baro
mi precede di alcuni metri &ndash; troppi. Non voglio perdere il
contatto visivo, non qui, in questo posto.</P>
<P STYLE="margin-bottom: 0cm; font-style: normal; font-weight: normal">
&ldquo;&Egrave; pieno giorno! Com'&egrave; possibile che sia cos&igrave;
buio, qui dentro?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Ogni finestra &egrave; stata sprangata. Lui tiene parecchio
alla sicurezza.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Lui?&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro non risponde, si limita a sorridere. E io mi astengo dal
porre domande. Ci addentriamo nell'edificio, l'uscio rischiarato dal
Sole sempre pi&ugrave; lontano, sempre pi&ugrave; distante. Se non
fosse per la chiave...</P>
<P STYLE="margin-bottom: 0cm; font-style: normal; font-weight: normal">
&ldquo;Concentrati, Taijitu. Un passo falso e ti rompi una gamba.&rdquo;</P>
<P STYLE="margin-bottom: 0cm; font-style: normal; font-weight: normal">
Stringo l'impugnatura del bastone, fin quasi a sentire dolore. Le
nostre voci rimbombano nel vuoto, nel silenzio assordante che ci
circonda, ci osserva con occhi di fuoco. Ogni rumore amplificato
all'inverosimile, lo sgocciolio dell'acqua da un rubinetto a marcare
solenne il tempo.</P>
<P STYLE="margin-bottom: 0cm; font-style: normal; font-weight: normal">
La torcia si solleva, inquadra il pavimento, il muro, il soffitto. Un
pannello di compensato compare dalle tenebre. Una scritta incisa nel
legno morbido.</P>
<P STYLE="margin-bottom: 0cm; font-weight: normal"><I>WheLlCoME!</I></P>
<P STYLE="margin-bottom: 0cm; font-style: normal; font-weight: normal">
Invitante, eh? Sono sempre pi&ugrave; tentata di darmela a gambe.</P>
<P STYLE="margin-bottom: 0cm; font-style: normal; font-weight: normal">
&ldquo;L'ascensore funziona ancora.&rdquo;</P>
<P STYLE="margin-bottom: 0cm; font-style: normal; font-weight: normal">
Sobbalzo per la sorpresa, mentre le porte della cabina scorrono sui
binari. Una lampadina penzolante ci invita a prendere posto, facendo
leva sui nostri timori infantili. Il Baro si accomoda all'interno,
appoggia la schiena al metallo arrugginito. Lo seguo a ruota,
ingoiando la saliva. In circostanze normali, avrei preso le scale.
Non sarei mai, <I>mai </I>salita su un vecchio ascensore malandato,
specie se all'interno di un palazzo in rovina... ma ho pi&ugrave;
paura del buio che di cadere. La mia corazza &egrave; in grado di
assorbire in parte l'energia cinetica dell'impatto, di resistere a
proiettili calibro undici senza riportare alcun danno. Ma non pu&ograve;
nulla contro l'oscurit&agrave; penetrante che permea ogni angolo di
questo inferno. Solo la luce riesce a darmi sicurezza, la fioca,
tiepida luce di una lampadina ad incandescenza che oscilla come un
pendolo.</P>
<P STYLE="margin-bottom: 0cm; font-style: normal; font-weight: normal">
Riduco le dimensioni del bastone, entro nella cabina. Il Baro passa
in rassegna i pulsanti, preme il tasto tre, si allontana dal quadro
comandi. Le porte si richiudono, imprigionandoci nella gabbia fredda,
mentre il motore si attiva, sputacchiando ed imprecando. Sento il
metallo vibrare, reagire alla nostra presenza, la sgradevole
sensazione di separazione dal suolo. Il Baro ripone la torcia, si
accarezza i capelli con calma innaturale.</P>
<P STYLE="margin-bottom: 0cm; font-style: normal; font-weight: normal">
&ldquo;Non devi aver paura. Non ci far&agrave; nulla. &Egrave; dalla
nostra parte.&rdquo;</P>
<P STYLE="margin-bottom: 0cm; font-style: normal; font-weight: normal">
Ancora una volta, rinuncio a far domande. I segreti di Christian non
mi interessano. Io sono qui solo per avere ci&ograve; che mi spetta.</P>
<P STYLE="margin-bottom: 0cm; font-style: normal; font-weight: normal">
L'ascensore sale con lentezza esasperante, trema come un frullatore.
I led rossi sul display cambiano di tanto in tanto, indicandoci il
cerchio infernale a cui siamo giunti. Zero, uno, due...</P>
<P STYLE="margin-bottom: 0cm; font-style: normal; font-weight: normal">
Non appena il tre compare sullo schermo, uno scossone annuncia
l'arrivo.</P>
<P STYLE="margin-bottom: 0cm; font-style: normal; font-weight: normal">
Le porte si aprono, lasciano filtrare la luce all'esterno, delineando
una stanza ampia, ricolma di mobili e detriti. Qualcosa si muove, di
fronte a noi, qualcosa che il mio cervello fatica ad accettare. Un
paio di scarponi sdruciti, calzati da una figura snella, sottile.
Alzo lo sguardo, poco per volta, seguo il profilo del saio nero,
delle toppe, inquadro le mani scheletriche, la mazza chiodata, la
pelle grigiastra, il collo sottile, le labbra affilate, gli occhi
luccicanti, iniettati di sangue. E l'espressione da maniaco omicida.</P>
<P STYLE="margin-bottom: 0cm; font-style: normal; font-weight: normal">
&ldquo;Buh.&rdquo;</P>
<P STYLE="margin-bottom: 0cm; font-style: normal; font-weight: normal">
Urlo. Urlo a perdifiato, butto fuori tutta l'aria che ho in gola, nei
polmoni. Lascio cadere la mia arma, mi rintano nell'ascensore, tento
di premere il pulsante. Mio Dio, voglio tornare al piano terra!
Voglio andare via! Via!</P>
<P STYLE="margin-bottom: 0cm; font-style: normal; font-weight: normal">
&ldquo;Ma cosa...&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro mi afferra il polso, mi getta a terra. Sbatto la schiena
contro il pavimento, la testa rimbalza. Tento di rialzarmi, di
fuggire. Ma la sua presa &egrave; salda come la roccia.</P>
<P STYLE="margin-bottom: 0cm; font-style: normal; font-weight: normal">
&ldquo;C... Christian?!&rdquo;</P>
<P STYLE="margin-bottom: 0cm; font-style: normal; font-weight: normal">
Le ombre ruotano attorno al mio corpo, al mio unico occhio. Non posso
muovermi, non posso scappare. Mio Dio, Mio Dio! Aiutami! Non
lasciarmi qui! No! Non voglio morire!</P>
<P STYLE="margin-bottom: 0cm; font-style: normal; font-weight: normal">
Il Baro apre la bocca, sta per parlare, per dire qualcosa. Ma non si
rivolge a me.</P>
<P STYLE="margin-bottom: 0cm; font-style: normal; font-weight: normal">
&ldquo;Perdonala, amico. Te lo avevo detto che era impressionabile.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;A... amico?&rdquo;</P>
<P STYLE="margin-bottom: 0cm; font-style: normal; font-weight: normal">
Respiro a fatica, cerco di recuperare la calma, di ragionare a mente
fredda. La figura incappucciata trascina il passo, lascia che il saio
si inzaccheri di polvere e ragnatele. Alla luce della lampada, il suo
aspetto &egrave; ancora pi&ugrave; inquietante. Non ha naso n&eacute;
pupille. Solo vuoti barlumi gialli immersi in un volto grigio topo.
Sorride, sorride mostrando una fila di denti allineati, lordati dal
tartaro. Appuntiti come quelli di uno squalo.</P>
<P STYLE="margin-bottom: 0cm; font-style: normal; font-weight: normal">
&ldquo;Quando me l'hai detto?&rdquo;</P>
<P STYLE="margin-bottom: 0cm; font-style: normal; font-weight: normal">
Voce &egrave; bassa, baritonale. Ogni parola ha l'effetto di un
coltello piantato tra le costole, con gioia crudele. Il Baro mi
lascia andare, si pone tra me e lo sconosciuto.</P>
<P STYLE="margin-bottom: 0cm; font-style: normal; font-weight: normal">
&ldquo;Ehi! Non mi riconosci? Sono Christian, Christian Veyder!&rdquo;</P>
<P STYLE="margin-bottom: 0cm; font-style: normal; font-weight: normal">
Il rumore inconfondibile del proiettile caricato in canna, l'oggetto
che avevo scambiato per una mazza sollevato con entrambe le mani. Mi
appiccico alla parete, tento di allontanarmi il pi&ugrave; possibile.
Una doppietta, vecchio tipo, a caricamento manuale, trafitta da spine
e chiodi sporgenti. Puntata sulla faccia del Baro.</P>
<P STYLE="margin-bottom: 0cm; font-style: normal; font-weight: normal">
&ldquo;Il Veyder che conosco io ha due braccia sane. E non va in giro
bendato come una mummia.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Quel Veyder &egrave; morto due anni fa, durante i
bombardamenti.&rdquo;</P>
<P STYLE="margin-bottom: 0cm; font-style: normal; font-weight: normal">
Riesco ad alzarmi in piedi, le gambe tremano, sorreggono il mio peso
a fatica. Poi, mi rendo conto di essere fissata dai suoi occhi. E
crollo nuovamente a terra.</P>
<P STYLE="margin-bottom: 0cm; font-style: normal; font-weight: normal">
&ldquo;Chi &egrave; la sgualdrina, <I>Christian</I>? Viene dalla
stessa strada di tua madre?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Sempre gentile, eh? Al telefono, mi sembravi pi&ugrave;
cortese.&rdquo;</P>
<P STYLE="margin-bottom: 0cm; font-style: normal; font-weight: normal">
Lo osservo mentre si lecca le labbra, mentre accarezza la canna del
fucile con sincero entusiasmo.</P>
<P STYLE="margin-bottom: 0cm; font-style: normal; font-weight: normal">
&ldquo;Al telefono non posso spappolarti la faccia con questa
bellezza.&rdquo;</P>
<P STYLE="margin-bottom: 0cm; font-style: normal; font-weight: normal">
Afferro la maniglia laterale della cabina, tiro con forza, mi
appoggio ai pannelli del rivestimento. Il coraggio fa capolino
dall'angolo in cui si era nascosto, si manifesta in tutto il suo
finto splendore, riprende il controllo della situazione. Forse &egrave;
arrivato il momento dei chiarimenti.</P>
<P STYLE="margin-bottom: 0cm; font-style: normal; font-weight: normal">
&ldquo;Chi... chi &egrave; questo tizio?&rdquo;</P>
<P STYLE="margin-bottom: 0cm; font-style: normal; font-weight: normal">
Il Baro emette un grugnito sconsolato, un sospiro diretto dall'anima.</P>
<P STYLE="margin-bottom: 0cm; font-style: normal; font-weight: normal">
&ldquo;Il sicario prezzolato che ha fatto di questa topaia casa sua.&rdquo;</P>
<P STYLE="margin-bottom: 0cm; font-style: normal; font-weight: normal">
L'uomo abbassa il fucile, ghigna compiaciuto.</P>
<P STYLE="margin-bottom: 0cm; font-style: normal; font-weight: normal">
&ldquo;<I>Sicario prezzolato</I> non &egrave; male, ma manca di
efficacia. Io preferisco farmi chiamare...&rdquo;</P>
<P STYLE="margin-bottom: 0cm; font-style: normal; font-weight: normal">
La doppietta in spalla, la bocca allargata in un macabro sorriso.</P>
<P STYLE="margin-bottom: 0cm; font-style: normal; font-weight: normal">
&ldquo;... Cupo Mietitore.&rdquo;</P>
<P STYLE="margin-bottom: 0cm; font-style: normal; font-weight: normal">
Ora ricordo dove l'ho gi&agrave; visto: su una foto segnaletica.</P>
<P STYLE="margin-bottom: 0cm; font-style: normal; font-weight: normal">
Il Cupo. Il pi&ugrave; ricercato tra i rivoltosi. Il primo uomo ad
aver fatto a pezzi un Attuatore. Durante i primi mesi
dell'occupazione, era diventato un mito vivente per tutti noi. Tutti
tranne Daniel. Gi&agrave;, Daniel non era d'accordo col suo modus
operandi, lo definiva troppo brutale. Credeva fermamente nella
diplomazia, nella soluzione pacifica. Poi sono arrivati i Cacciatori.</P>
<P STYLE="margin-bottom: 0cm; font-style: normal; font-weight: normal">
&ldquo;Te lo chiedo ancora una volta, poi sparo, conto fino a tre e
sparo di nuovo. Chi &egrave; la ragazza che ti porti dietro?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Taijitu. Ne hai mai sentito parlare?&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;No, ma fa lo stesso.&rdquo;</P>
<P STYLE="margin-bottom: 0cm; font-style: normal; font-weight: normal">
Scuote il capo, ruota su se stesso, preme un interruttore sulla
parete. La luce invade la stanza, pervade ogni angolo, ogni anfratto,
delinea il cimitero di macchine e robot da guardia, ammassati in
mucchi di arti aggrovigliati e teste mozzate. I generatori a parte,
collegati tra loro, una batteria multipla ad alimentare l'intero
impianto ausiliario. Il Cupo scrolla le spalle, appoggia la doppietta
ad un attaccapanni.</P>
<P STYLE="margin-bottom: 0cm; font-style: normal; font-weight: normal">
&ldquo;Sei qui per Vicka, vero? Prendila e vattene. Io ho altro da
fare.&rdquo;</P>
<P STYLE="margin-bottom: 0cm; font-style: normal; font-weight: normal">
&ldquo;Sai che questo posto sta per essere bombardato?&rdquo;</P>
<P STYLE="margin-bottom: 0cm; font-style: normal; font-weight: normal">
Le labbra contratte in una smorfia indecifrabile, un velo di
eccitazione vibrante sul viso.</P>
<P STYLE="margin-bottom: 0cm; font-style: normal; font-weight: normal">
&ldquo;Un motivo in pi&ugrave; per sbrigarti e levarti dalle palle,
una volta per tutte.&rdquo;</P>
<P STYLE="margin-bottom: 0cm; font-style: normal; font-weight: normal; page-break-before: always">
<BR>
</P>
<h1>(Non) fine</h1>
<BR><BR><BR>
<BR><BR>
<BR><BR>
<BR><BR>
<BR><BR>
</main>
</div>
</BODY>
</HTML>