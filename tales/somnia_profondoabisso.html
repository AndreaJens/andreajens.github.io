<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=windows-1252">
	<TITLE></TITLE>
	<META NAME="GENERATOR" CONTENT="OpenOffice 4.1.6  (Win32)">
	<META NAME="AUTHOR" CONTENT="Andrea Demetrio">
	<META NAME="CREATED" CONTENT="20141129;20080488">
	<META NAME="CHANGEDBY" CONTENT="Andrea Demetrio">
	<META NAME="CHANGED" CONTENT="20141201;9332104">
	<STYLE TYPE="text/css">
	<!--
		@page { margin: 2cm }
		P { margin-bottom: 0.21cm }
	-->
	</STYLE>
</HEAD>
<BODY LANG="it-IT" DIR="LTR">
<P ALIGN=CENTER STYLE="margin-bottom: 0cm"><B>Andrea Demetrio</B></P>
<P ALIGN=CENTER STYLE="margin-bottom: 0cm"><BR>
</P>
<P ALIGN=CENTER STYLE="margin-bottom: 0cm; font-weight: normal"><FONT FACE="Parchment, cursive"><FONT SIZE=7 STYLE="font-size: 48pt">Quanto
&egrave; Profondo l'Abisso</FONT></FONT></P>
<P ALIGN=CENTER STYLE="margin-bottom: 0cm"><FONT FACE="Eutemia Ornaments"><SPAN STYLE="font-weight: normal">3</SPAN></FONT><B>un
breve tributo a Somnia</B><FONT FACE="Eutemia Ornaments"><SPAN STYLE="font-weight: normal">2</SPAN></FONT></P>
<P ALIGN=CENTER STYLE="margin-bottom: 0cm; font-weight: normal"><BR>
</P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Singhiozzi
sommessi, nella fioca luce delle lampade. Lacrime inesorabili, la
pioggia primaverile sul pavimento decorato della Corporazione. Una
ragazza, seduta sui gradini, accoccolata su se stessa. Piange come
una fontana, gli occhi gonfi, le braccia serrate, a racchiuderla come
in un bozzolo. Ha capelli rossi &ndash; bei capelli rossi &ndash;
corti, a caschetto. E le iridi scure, quasi d'ebano, sommerse dal
dolore.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Un
ringhio, i denti digrignati, il piccolo neo sulla guancia contratto
dalla smorfia del viso.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Ira.
Ira repressa, sul punto di esplodere.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Risentimento
bruciante, verso una persona.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Un'unica
persona.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Maledetto
bastardo!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Un
grido a pieno cuore, nel vuoto, nel silenzio. &Egrave; tardi, sono le
prime ore della notte. Non dovrebbe trovarsi l&igrave;, dovrebbe
essere gi&agrave; uscita. Ma non ne ha avuto la forza, no. </FONT>
</P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Non...
non pu&ograve; avermi veramente...&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Le
unghie smaltate conficcate nella pelle, nella maglia bianca senza
maniche.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Difficile
accettare un rifiuto.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Specie
se definitivo.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Inappellabile.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">E,
allora, cosa puoi fare? Cosa, se non piangere?</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Piangere...
e sperare che qualcuno ti ascolti?</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">A
quanto pare, abbiamo visite.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Voce
di donna, non di bambina. Sottofondo acido, senso di vuoto, vertigine
infinita di chi non &egrave; capace di donare, solo di ricevere. Di
chi non &egrave; capace di risplendere, solo di riflettere.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">La
ragazza solleva il capo, interrompe il lamento, osserva la nuova
arrivata.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Una
Creatrice, i capelli lunghi, verde acqua, iridi scarlatte che celano
rancore. Cinque anelli bizzarri, uno per dito &ndash; il serpente, il
teschio, l'aquila, il bue, il leone.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Un
colpo di tosse, per schiarirsi la voce.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">L'orario
di ricevimento &egrave; passato da un pezzo. Meglio se te ne torni a
casa, prima che ti trovi Eve.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Eve?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Il
collo ruotato con insofferenza.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">La
custode. L'insopportabile bimbetta bionda che si fa accompagnare
tutto il tempo da un lacch&egrave; imbecille vestito come un idiota.
Se ti becca qui, a quest'ora, ti fa il terzo grado. E non credo tu
abbia voglia di parlare. Non con lei, almeno.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Le
braccia strette, lo sguardo ritirato.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Io
non mi muovo da qui.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Uno
sbuffo seccato.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Senta,
signorina...&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Lagarde.
Coeur Lagarde.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Parole
sputate con odio, un conato di vomito ricacciato in gola con forza.
La Creatrice se ne accorge, abbassa i toni.</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Va
bene, ricominciamo dall'inizio. Io mi chiamo Theresa Asteria... ma
tutti mi chiamano Theria. Sono una Riparatrice. Posso aiutarti in
qualche modo, Coeur?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Perch&eacute;?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Uh?&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Perch&eacute;...
Mathias non mi ha costruito un Somnia?!&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><BR>
</P>
<P ALIGN=CENTER STYLE="margin-bottom: 0cm; font-weight: normal"><FONT FACE="Times New Roman, serif">**</FONT></P>
<P ALIGN=CENTER STYLE="margin-bottom: 0cm; font-weight: normal"><BR>
</P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Io
sono nata e cresciuta sui libri. Ho studiato centinai di tomi,
imparato una marea di concetti e teorie, assimilato cognizioni,
superato ogni sorta di ostacolo grazie alla conoscenza. Vivevo la mia
agiata esistenza nella villa di famiglia, senza curarmi d'altro se
non di accrescere la mia cultura. Per me, non esisteva altro modo di
trascorrere il tempo, se non crogiolarmi nell'ozio e nella lettura.
Passavo le mie giornate a chiacchierare con le amiche e comprare
nuovi volumi per arricchire la mia biblioteca, senza curarmi d'altro.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Poi,
una mattina di settembre, lo incontrai.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Stavo
camminando lungo il marciapiede, sulla strada verso casa.
All'improvviso, notai un assembramento di gente di ogni et&agrave; &ndash;
adulti, anziani, bambini. Applaudivano. S&igrave;, applaudivano a
qualcuno, una figura che non riuscivo a scorgere dalla mia posizione.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Ero
estremamente curiosa, ma decisi di proseguire oltre. Il tempo di fare
due passi e mi ero gi&agrave; pentita della mia scelta. Tornai
indietro, pronta ad immergermi nella folla imbizzarrita &ndash; non
avrei avuto una seconda occasione, se me ne fossi andata via.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">E
lo vidi.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Un
ragazzo della mia et&agrave;, un giocoliere, artista di strada.
Sfoggiava degli improbabili capelli blu elettrico e aveva occhi color
del fuoco, in cui la passione ardeva scintillando. Un lucido corno
d'avorio emergeva dalla sua fronte, una decorazione inconsueta,
esotica. Non era un erudito, non teneva conferenze... eppure, mi
aveva attirato, in modo quasi magnetico. Rimasi per tutta l'ora
successiva ad ammirare il suo spettacolo, estasiata dall'energia che
incanalava in ogni suo gesto, in ogni movimento. </FONT>
</P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Al
termine dell'ultimo frangente, ebbi un sussulto al cuore.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Per
un secondo, un attimo infinitesimo, ho incrociato il suo sguardo, ho
incontrato la sua anima, un'anima ribelle, pronta a rovesciare
l'ordine, ogni ordine, pur di arrivare fino in fondo... e me ne sono
innamorata. Perdutamente.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Per
tutta la performance si era guardato attorno, come se stesse cercando
qualcuno. Come se quell'energia, quell'esplosione di vita, fosse
dedicata ad una persona particolare.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">E,
non trovandola, aveva trasmesso tutti i suoi sentimenti a me, in un
battito di ciglia.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Avrei
voluto parlargli, chiedere il suo nome, sapere come incontrarlo di
nuovo... ma mi manc&ograve; il coraggio. Lo lasciai andare, sperando
di incontrarlo presto.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Ma
non lo rividi pi&ugrave;.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Quello
era stato il suo ultimo spettacolo, prima di mettersi in viaggio per
il mondo.</FONT></P>
<P ALIGN=JUSTIFY STYLE="margin-bottom: 0cm; font-weight: normal"><BR>
</P>
<P ALIGN=CENTER STYLE="margin-bottom: 0cm; font-weight: normal"><FONT FACE="Times New Roman, serif">**</FONT></P>
<P ALIGN=CENTER STYLE="margin-bottom: 0cm; font-weight: normal"><BR>
</P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Io...
io volevo solo un Somnia... io... dovevo ritrovarlo. E lui... lui
doveva ricambiare... doveva...&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Aspetta
un attimo.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Theria
seduta accanto a lei, lo sguardo severo.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-weight: normal">Tu
</SPAN><I><SPAN STYLE="font-weight: normal">pretendevi</SPAN></I><SPAN STYLE="font-weight: normal">
che il direttore ti costruisse un Somnia che gli facesse ricambiare
il tuo </SPAN><I><SPAN STYLE="font-weight: normal">amore a prima
vista</SPAN></I><SPAN STYLE="font-style: normal"><SPAN STYLE="font-weight: normal">...
ovunque lui fosse in questo momento?!&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un cenno d'assenso silenzioso.
Theria alza gli occhi al cielo, le dita contratte.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Dio, quanto sei stupida! I
Somnia che piegano la mente e il cuore degli altri esseri umani non
possono essere costruiti dalla Corporazione. &Egrave; proibito, lo
sanno anche i bambini!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Ma... ma io non...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un urlo liberatorio, le mani ai
lati del capo, a sostenerlo, a impedirgli di cadere.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-style: normal"><SPAN STYLE="font-weight: normal">Io
non voglio obbligarlo ad amarmi! Io </SPAN></SPAN><I><SPAN STYLE="font-weight: normal">so
</SPAN></I><SPAN STYLE="font-style: normal"><SPAN STYLE="font-weight: normal">che
lui mi ama! Lo so! Altrimenti, tutta quell'energia, tutta quella
forza che mi ha trasmesso... che senso avrebbe avuto?!&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Le braccia ricascano in silenzio
sui pantaloni corti, le palpebre serrate.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-style: normal"><SPAN STYLE="font-weight: normal">Ho...
io ho solo chiesto... un Somnia che ci riunisse... che permettesse a
ci&ograve; che abbiamo tenuto </SPAN></SPAN><SPAN STYLE="font-style: normal"><SPAN STYLE="font-weight: normal">nascosto
nel nostro cuore di uscire... allo scoperto. Non intendevo inculcare
alcun sentimento in lui... solo... solo rendere evidente... ci&ograve;
che gi&agrave; c'&egrave;.&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Una risatina maliziosa.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-style: normal"><SPAN STYLE="font-weight: normal">Inutile.
Mathias non lo farebbe mai. Ti risponderebbe con una frase del tipo
</SPAN></SPAN><I><SPAN STYLE="font-weight: normal">solo perch&eacute;
tu sei convinta che lui ti ami, questo non significa che sia vero.</SPAN></I><SPAN STYLE="font-style: normal"><SPAN STYLE="font-weight: normal">
Ma, vedi... una soluzione esiste.&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un lampo di sospetto, Coeur si
allontana, scatta in piedi.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Che genere di soluzione?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Affidarti a me.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">**</FONT></P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Un Somnia... nero? E tu
puoi... costruirmelo?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un sorriso sprezzante sul viso
angelico.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">S&igrave;. Ma ho bisogno
di tempo... e di una fonte di energia.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Davvero puoi farlo? E io
cosa...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">La mano protesa in avanti, in
segno di accordo.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-style: normal"><SPAN STYLE="font-weight: normal">Questo
&egrave; il patto: io costruisco un Somnia che ti permetta di </SPAN></SPAN><I><SPAN STYLE="font-weight: normal">far
emergere i sentimenti celati nell'animo di qualunque persona</SPAN></I><SPAN STYLE="font-style: normal"><SPAN STYLE="font-weight: normal">.
Potrai usarlo a tua discrezione, senza limite alcuno... ma ad un
prezzo.&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Quale?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">User&agrave; la tua
energia vitale. Ogni volta che attiverai il tuo Somnia, il tuo corpo
devier&agrave; tutte le sue risorse nell'estrarre il sentimento dalla
profondit&agrave; in cui &egrave; racchiuso. Inutile dire che pi&ugrave;
sar&agrave; represso e nascosto, pi&ugrave; sar&agrave; difficile e
dispendioso riportarlo alla luce. Potresti anche svenire o &ndash;perch&eacute;
no? &ndash; cadere in coma.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">E se... se il sentimento
che cerco non fosse presente?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Theria scuote il capo, un
occhiolino di complicit&agrave;.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Ma come? Non eri cos&igrave;
sicura che ti amasse?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">La risolutezza nello sguardo, il
vigore riprende possesso delle membra assopite.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Ne sono ancora sicura! Al
cento per cento!&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Uno schiocco di dita, il pollice
sollevato in segno di assenso.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Bene! Allora... affare
fatto?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=CENTER STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">**</FONT></P>
<P ALIGN=CENTER STYLE="margin-bottom: 0cm; font-style: normal; font-weight: normal">
<BR>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Silenzio. Nel corridoio &egrave;
rimasta solo Theria, in attesa. L'accordo &egrave; concluso, il
Somnia da costruire. Ma non &egrave; cos&igrave; semplice.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Non se gli occhi del capo sono
puntati su di te.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Sai qualcosa di cui non
sono al corrente, Asteria?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un brivido di freddo, la voce
glaciale di Ethan rimbomba tra le pareti.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">In che senso?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Quella ragazza, Lagarde.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Un rapido gesto, gli occhiali
sistemati con eleganza, il tintinnio metallico della catenella.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Le costruirai un Somnia
nero... senza ricevere nulla in cambio.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Non &egrave; esatto.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Theria si appoggia alla
balaustra, lo sguardo rivolto al salone principale, immerso nelle
fioche luci della sera. Ethan nell'angolo meno illuminato, la schiena
appoggiata alla colonna.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Allora spiegami. Fa in
modo che io comprenda.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Quella stupida &egrave;
innamorata persa di Izmael. Hai presente, no? &Egrave; quel
Compositore che &egrave; stato richiamato da Mathias qualche
settimana fa.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Ricordo perfettamente. E
con ci&ograve;?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Pensa di essere
ricambiata.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Ride, ride a crepapelle Theria,
tanto forte da zittire l'eco.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Se tutto va come previsto,
una volta incontrato il nostro comune amico, user&agrave; il suo
Somnia nero per costringerlo a dichiararsi... ma non accadr&agrave;
nulla, perch&eacute; il cuore di Izmael &egrave; incapace di amare.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Sinistri luccichii sulle lenti,
le pupille di pece attraversate da un lampo d'eccitazione morbosa.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Conosco la sua storia.
Prosegui, per favore.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal">&ldquo;<FONT FACE="Times New Roman, serif">Coeur
avr&agrave; un mancamento per lo sforzo e cadr&agrave; in uno stato
di incoscienza completa... ma la parte migliore sar&agrave; il
risveglio.&rdquo;</FONT></P>
<P ALIGN=JUSTIFY STYLE="margin-bottom: 0cm; font-weight: normal"><FONT FACE="Times New Roman, serif">Theria
prende fiato, un paio di secondi per articolare i pensieri.</FONT></P>
<P ALIGN=JUSTIFY STYLE="margin-bottom: 0cm">&ldquo;<FONT FACE="Times New Roman, serif"><SPAN STYLE="font-weight: normal">Quando
si render&agrave; conto che </SPAN><I><SPAN STYLE="font-weight: normal">nonostante
</SPAN></I><SPAN STYLE="font-style: normal"><SPAN STYLE="font-weight: normal">il
Somnia, non sar&agrave; riuscita ad esaudire il suo desiderio,
precipiter&agrave; nel baratro della disperazione. E il suo cuore
scoprir&agrave; quanto &egrave; profondo l'abisso.&rdquo;</SPAN></SPAN></FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Le spalle scrollate con
noncuranza. </FONT>
</P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Ne uscir&agrave;
annientata, avvilita, distrutta. Forse penser&agrave; pure al
suicidio &ndash; chi lo sa? Quello che conta &egrave; che prover&agrave;
un dolore incredibile, direttamente proporzionale alla sua
determinazione, un dolore tale da lacerarle l'anima, strapparla in
frammenti frastagliati e taglienti. Cos&igrave;, prima di morire,
prima di spegnersi, la magia fluir&agrave; in lei come un fiume
impetuoso, attraversando la frattura, invadendola e sconquassandola.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Il busto inarcato, le braccia
stese come per stiracchiarsi.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Sono molto curiosa di
vedere cosa succeder&agrave;. Impazzir&agrave;? Si trasformer&agrave;
in un demone? Oppure &ndash; semplicemente &ndash; verr&agrave;
sopraffatta e distrutta?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Il silenzio a rispondere,
pensieri rumorosi nella mente intricata, la voce di ghiaccio a
rompere l'attesa.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Neppure io che conosco il
dolore come un fratello, ho la risposta a questa domanda. Posso solo
ammonirti, Asteria.&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Gli occhi sgranati, la bocca
spalancata in una smorfia indicibile.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Cosa?&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">Non giocare troppo con la
disperazione altrui, seduta ad ammirare il placido terrore
dell'abisso. Se ti sporgi troppo, rischi di sprofondarvi anche tu...&rdquo;</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
<FONT FACE="Times New Roman, serif">Le spalle voltate, il tintinnio
dei ninnoli, rumore di passi in allontanamento.</FONT></P>
<P ALIGN=JUSTIFY STYLE="margin-bottom: 0cm; font-style: normal; font-weight: normal">
&ldquo;<FONT FACE="Times New Roman, serif">... e sai meglio di me che
non saresti in grado di riemergerne da sola.&rdquo;</FONT></P>
</BODY>
</HTML>