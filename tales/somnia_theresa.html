<HTML>
<head>
  <title>Somnia - Storia di Theresa (2016)</title>
  <link rel="shortcut icon" type="image/x-icon" href="../assets/images/favicon.png">
  <meta name="twitter:card" content="summary">
  <meta property="og:title" content="Lo scrigno di Andrea">
  <meta property="og:image" content="https://andreajens.github.io/assets/images/logoBW.png" />
  <meta property="og:description" content="Fan fiction: Somnia - Storia di Theresa (2016, completo)">
  <meta property="og:url" content="https://andreajens.github.io" />
</head>
<BODY>
<link rel="stylesheet" type="text/css" href="../styles.css" media="screen" />

<div class="topnav">
  <a href="../index.html">Home</a>
  <a href="../tales.html">Racconti</a>
  <a href="../games.html">Giochi</a>
  <a href="../contacts.html">Contatti</a>
</div>

<div class="bottomnav">
  <p>Somnia - Storia di Theresa (2016)</p>
</div>
<div class="container">
<header>
</header>
<main>
<h1>Somnia - Storia di Theresa (2016)</h1>

<div class="quote-container">
  <div class="image">
	<img src="../assets/images/favicon.png" alt="AJLogo">
  </div>
  <div class="text-container">
    <p><em>"Somnia - Artefici di Sogni" &egrave; una serie di fumetti creata da Federica di Meo e Liza E. Anzen. All'epoca, ne andavo matto, tanto da scrivere ben cinque racconti fan fiction ambientati nel loro universo. Me ne ero quasi dimenticato, ma sono riuscito a trovarli in mezzo ai miei polverosi archivi digitali. Questo racconto risale a due anni dopo essermi trasferirito in Germania ed &egrave; un tributo al mio personaggio secondario preferito. In occasione di un concorso lanciato dalle autrici del fumetto, le avevo persino dedicato una fan art, che potete trovare in calce a questa pagina.</em></p>
  </div>
</div>
<hr>
<P STYLE="margin-bottom: 0cm">Lascia che ti racconti
una storia, ti va? Come dici? No, non &egrave; la mia storia, quella
&egrave; troppo complicata. E poi, sono solo un povero violinista
senzatetto, come potrebbe qualcuno interessarsi ad una vita trascorsa
tra letti di cartone e soffitti di stelle?</P>
<P STYLE="margin-bottom: 0cm">Questa storia &egrave;
molto pi&ugrave; semplice e ha radici vicine. &Egrave; la storia di
una ragazza sfortunata. Siediti accanto a me, vuoi? La accompagner&ograve;
con le note del mio strumento, per ravvivare questa fredda notte
autunnale.</P>
<P STYLE="margin-bottom: 0cm">Non so da dove tu venga,
ma di sicuro avrai sentito parlare dei conti Asteria. Tra le nobili
stirpi che hanno avuto i natali in questa nazione, gli Asteria si
distinguono per antichit&agrave; e importanza. Per capirci, in
qualunque fatto storico di interesse avvenuto negli ultimi due
secoli, beh, l&igrave; c'era un Asteria. Si racconta che il re stesso
si sia pi&ugrave; volte affidato alla loro influenza per dirimere
questioni complicate e che la Chiesa del Sacro Ordine del Bagliore
abbia poco pi&ugrave; che una parvenza di autorit&agrave; nei loro
confronti. 
</P>
<P STYLE="margin-bottom: 0cm">Alcuni anni fa &ndash; e
non ti dir&ograve; quanti &ndash; in una delle numerose ville che
puntellano come coriandoli le dolci colline attorno alla capitale,
nasceva una bambina. Una bambina dai capelli azzurri come il mare,
frutto dell'amore della contessa e del conte o &ndash; secondo voci
malevole &ndash; di un umile giardiniere che portava capelli della
stessa, inusuale tinta. Ma nessuno se ne cur&ograve; pi&ugrave; di
tanto: il conte aveva ormai gi&agrave; avuto altri tre figli, di cui
due maschi in grado di ereditare il titolo, e le sue scappatelle
erano ben note non solo alla servit&ugrave; ma anche a gran parte
della popolazione locale. Nessuno si sent&igrave; in dovere di
ammonire o rimproverare la contessa e il colore dei capelli della
piccola smise di essere argomento di conversazione in un paio di
settimane. 
</P>
<P STYLE="margin-bottom: 0cm">&Egrave; uso e
consuetudine dare pi&ugrave; di un nome ad ogni nuovo nato nella
famiglia, ma la bimba fu chiamata semplicemente Theresa.</P>
<P STYLE="margin-bottom: 0cm">Educata da tutori
tutt'altro che severi, Theresa crebbe nel suo mondo di vetro, lontana
dalla miseria e da tutto ci&ograve; che potrebbe essere chiamato
&ldquo;imperfezione&rdquo;. Qualunque impresa in cui si cimentasse
era un successo, a prescindere dal risultato... e qualunque difetto,
qualunque minuscola imprecisione, veniva da lei impietosamente
rimarcata, quasi come se il concetto le fosse totalmente estraneo.</P>
<P STYLE="margin-bottom: 0cm">Theria &ndash;
chiamiamola cos&igrave;, &egrave; pi&ugrave; facile non trovi? &ndash;
aveva sviluppato una notevole capacit&agrave; di osservazione. Era in
grado, con una sola occhiata, di capire cosa ci fosse di sbagliato in
un oggetto o una persona... ma tanto sapeva cogliere le mancanze
degli altri, quanto non riusciva ad accorgersi delle proprie.
L'essere quartogenita le permetteva il lusso delle coccole di una
madre amorosa, oltre a tre fratelli a cui rimarcare errori e
distrazioni in continuazione, accrescendo una forte esasperazione in
coloro che avrebbero dovuto aiutarla in caso di bisogno. 
</P>
<P STYLE="margin-bottom: 0cm">Causando un lento,
doloroso, impercettibile distacco. 
</P>
<P STYLE="margin-bottom: 0cm">Ciononostante, riteneva
erroneamente di essere amata da chiunque. Dall'alto della sua
perfezione, era impossibile non essere al centro dell'attenzione,
impossibile non essere adorata.</P>
<P STYLE="margin-bottom: 0cm">L'ammissione alla
Corporazione dei Creatori fu quindi per lei nulla pi&ugrave; di
qualcosa di dovuto. Gli esaminatori non avrebbero potuto rifiutarla,
neanche se avessero desiderato farlo. Il giorno della sua nomina a
Creatrice, i suoi fratelli non si fecero sentire. Sua madre e suo
padre, invece, la davano cos&igrave; per scontata che si sarebbero
indignati del contrario. 
</P>
<P STYLE="margin-bottom: 0cm">Theria si inorgogl&igrave;
parecchio della sua posizione, spesso vestendo l'uniforme della
Corporazione fuori dai suoi confini solo per scatenare l'invidia
degli osservatori, disprezzando coloro che non erano riusciti a
superare il test e coloro che non avevano avuto nemmeno il coraggio
di provarlo, a causa del loro innato, sciocco timore nei confronti
della Chiesa.</P>
<P STYLE="margin-bottom: 0cm">Non che non fosse dotata,
intendiamoci: il suo acume era certamente superiore alla media, cos&igrave;
come la sua propensione a trovare le pi&ugrave; minuscole pagliuzze
negli occhi di chi aveva di fronte. Tuttavia, non era in grado di
<I>creare</I>.</P>
<P STYLE="margin-bottom: 0cm">Theria non poteva essere
una <I>meccanista</I>, n&eacute; una <I>floreale</I> o tantomeno una
<I>compositrice</I>. L'unico ruolo che sembrava confarsi alle sue
caratteristiche era quello di <I>riparatrice</I>. Quale miglior uso
delle sua abilit&agrave;, se non trovare difetti in un Somnia rotto?
Ma aspetta, c'&egrave; dell'altro. Theria non poteva lavorare da
sola: l'innata abilit&agrave; di riconoscere un guasto non le dava
certo il potere di ripararlo. Tuttavia, la sua presenza era
indispensabile, dato che nessuno come lei era in grado di riconoscere
un errore a prima vista. O almeno, cos&igrave; credeva.</P>
<P STYLE="margin-bottom: 0cm">Nell'animo di Theria si
agitava infatti una bestia nera: una bestia chiamata <I>invidia</I><SPAN STYLE="font-style: normal">.
Proprio cos&igrave;, la brillante Theresa, ultima pupilla del casato
Asteria, criticava solamente e soltanto per sentirsi superiore,
proiettava sugli altri ci&ograve; che non avrebbe mai potuto
raggiungere o conseguire con le proprie forze. </SPAN>
</P>
<P STYLE="margin-bottom: 0cm"><I>Quella vite &egrave;
troppo stretta, quel cristallo &egrave; troppo incrinato, quel fiore
ha i petali asimmetrici. </I><SPAN STYLE="font-style: normal">Ottimi
suggerimenti, vero? Ma non sinceri. </SPAN>
</P>
<P STYLE="margin-bottom: 0cm; font-style: normal">Theria
invidiava. Era gelosa di tutti coloro che &ndash; attorno a lei &ndash;
erano capaci di costruire qualcosa di nuovo. E in questa sua gelosia
repressa si annidarono i primi stralci di tenebra. 
</P>
<P STYLE="margin-bottom: 0cm; font-style: normal">Theria
non sapeva creare. Sapeva solo disprezzare o criticare. Ma era un
membro della corporazione, aveva superato diversi esami. Perch&eacute;
essere invidiosi? Te lo spiego io: perch&eacute; non poteva
surclassare nessuno, solamente attestare il genio di altri Creatori e
sistemare ci&ograve; che non funzionava nei loro meccanismi perfetti.
Theria traeva inusuale piacere nell'esaminare i Somnia rotti, quasi
fossero simboli dell'incapacit&agrave; di chi le ronzava intorno,
respirando la sua stessa aria. Era certa del suo fascino, anche.
Certa che Jude e Lars avrebbero fatto a gara per contendersi le sue
grazie.</P>
<P STYLE="margin-bottom: 0cm; font-style: normal">Non
sai chi sono Jude e Lars? Non ti aiuter&ograve;. Lasciati guidare
dalla musica dei loro nomi e prova ad immaginarteli. Qualunque
aspetto avrai pensato, sar&agrave; perfetto, per il momento. Sappi
soltanto che nessuno dei due la cerc&ograve;. La sicurezza di Theria
fu scalfita dalla loro negligenza, ma non pi&ugrave; di tanto. Il
colpo finale lo diede una ragazza incapace di provare emozioni.
Questa, per&ograve;, &egrave; un'altra storia che non &egrave; il
caso di rivelare adesso. Un buon narratore tiene sempre in serbo
qualche sorpresa per il futuro. 
</P>
<P STYLE="margin-bottom: 0cm; font-style: normal">Come
continua? Ah, allora sei interessato. Ahim&egrave;, mi dispiace: non
chiedermi di raccontarti l'episodio della Bocca, tanto non lo far&ograve;.
E neppure ti dir&ograve; come quel seme oscuro piant&ograve; radici
nell'animo infermo della fanciulla.</P>
<P STYLE="margin-bottom: 0cm; font-style: normal">Ti
basti sapere che questa &egrave; una storia vera. E che il mastro
nero, colui che tiene le redini della magia proibita, l'ha eletta a
sua pupilla... col segreto desiderio, prima o poi, di assistere alla
pi&ugrave; pura forma di disperazione.</P>
<P STYLE="margin-bottom: 0cm; font-style: normal">La
disperazione di chi crede di essere unico e speciale, solo per
comprendere di non esserlo mai stato.</P>
<P STYLE="margin-bottom: 0cm"><BR>
</P>
<h1>Fine</h1>
<div class="centerfigure">
<img src="../assets/images/somnia_theresa.jpg" alt="Theria fan art">
</div>
<BR><BR>
</div>
</BODY>
</HTML>